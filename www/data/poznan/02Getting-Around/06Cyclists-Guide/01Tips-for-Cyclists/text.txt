<p>Poznań staje się miastem <strong>przychylnym </strong>rowerzystom &ndash; mieszkańcy <strong>doceniają </strong>swobodę przejazdu w <strong>zatłoczonym</strong> mieście, <strong>lokalne władze dbają o właściwe regulacje prawne</strong>, aktywiści projekt&oacute;w rowerowych zabiegają o przebudowę miejskiej przestrzeni <strong>z uwzględnieniem potrzeb</strong> rowerzyst&oacute;w. Warto wiedzieć, że pierwsze trasy rowerowe zostały przygotowane w Poznaniu w latach 30. XX wieku; że to tutaj zbudowano pierwszą w Europie Środkowo-Wschodniej miejską trasę rowerową prowadzącą z Rataj na Winogrady; tu po raz pierwszy w Polsce sprawdzano funkcjonalność kontrapas&oacute;w. To z Poznaniem związany był Kazimierz Nowak, podr&oacute;żnik i fotograf, kt&oacute;ry w latach 30. XX w. przemierzył rowerem Afrykę z p&oacute;łnocy na południe i z powrotem. </p>
<p>Portal rowerowypoznan.pl </p>
<p>(<a href="https://www.facebook.com/rowerowypoznan">https://www.facebook.com/rowerowypoznan</a></p>
<p><a href="https://twitter.com/rowerowypoznan">https://twitter.com/rowerowypoznan</a>)</p>
<p>gromadzi prorowerową argumentację: reklamuje rower jako <strong>najbardziej ekonomiczny środek komunikacji miejskiej</strong>, najszybszy, gwarantujący poczucie sprawczości (swobodnie podejmujesz decyzje o ewentualnych zmianach trasy), <strong>ekologiczny i reprezentujący kulturę miejską</strong>. Zanim wybierzesz rower, pamiętaj o podstawowych zasadach bezpieczeństwa: ważna jest nie tylko <strong>znajomość obowiązujących przepis&oacute;w</strong>, ale i <strong>nieustanna uważność</strong>, <strong>zapewniona widoczność i obserwacja innych uczestnik&oacute;w ruchu</strong>. Trasy rowerowe się rozrastają, choć nadal miastu brakuje scalonej sieci. Jeśli nie możesz skorzystać z drogi rowerowej i musisz jechać brzegiem ulicy, zachowaj szczeg&oacute;lną ostrożność. Możesz <strong>skorzystać z chodnika</strong>, jeśli na ulicy obowiązuje prędkość wyższa niż 50km/h, a chodnik ma co najmniej 2 m szerokości. Chodnikiem możesz jeździć, przewożąc dzieci do lat 10 lub w trakcie szczeg&oacute;lnie niekorzystnych warunk&oacute;w atmosferycznych (podczas ulewy, śnieżycy, mgły). <strong>Uważaj na krawężniki</strong>, <strong>nier&oacute;wną nawierzchnię, śliską kostkę brukową! Nie przejeżdżaj przez przejścia dla pieszych</strong> (zwane <em>pasami</em>, <em>zebrami</em>) &ndash; przez nie przeprowadzaj rower! Kara za naruszenie tej zasady wynosi 100 PLN. Wyjątkiem od tej reguły są skrzyżowania, przez kt&oacute;re prowadzą wytyczone przejazdy rowerowe. Warto pamiętać o kontrapasach, czyli pasach przeznaczonych dla ruchu rower&oacute;w w kierunku przeciwnym do przemieszczających się aut, pasach oznaczonych symbolem roweru i wskazującym kierunek ruchu. Skręty w lewo przestają być wyzwaniem, odkąd stosuje się tzw. <em>śluzy rowerowe</em>, czyli część ulicy/pasa przy dojazdach do skrzyżowań. <strong>Stosuj opaski odblaskowe</strong>, <strong>polecamy też używanie kask&oacute;w!</strong></p>