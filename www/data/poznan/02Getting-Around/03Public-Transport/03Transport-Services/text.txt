<p><strong>System komunikacji</strong> w Poznaniu oparty jest przede wszystkim na <strong>usługach przewozowych Miejskiego Przedsiębiorstwa Komunikacyjnego</strong>, kt&oacute;re oferuje transport miejskimi autobusami i tramwajami. </p>
<p><strong>MIEJSKI ROZKŁAD JAZDY:</strong> obejmuje linie autobusowe i tramwajowe dzienne i nocne. Pełen <strong>rozkład jazdy</strong> wraz z <strong>mapą przebiegu wszystkich linii</strong> znaleźć możesz tutaj: </p>
<p><a href="http://www.mpk.poznan.pl/rozklad-jazdy">http://www.mpk.poznan.pl/rozklad-jazdy</a></p>
<p><strong> Przystanki autobusowe</strong> w Poznaniu są oznaczone wysoko umieszczoną niebieską tablicą z czarną sylwetką autobusu, bardzo często podr&oacute;żnych chroni wiata w charakterystycznych <strong>zielono-ż&oacute;łtych barwach MPK</strong>, a do ich dyspozycji są ławki. Niekiedy jednak o przystanku informuje tylko umieszczony na słupie znak oraz znajdujący się poniżej rozkład jazdy.</p>
<p>Zanim skorzystasz z autobusu, upewnij się, czy <strong>przystanki</strong>, kt&oacute;re Cię interesują, są zwykłe czy <strong><em>na żądanie</em></strong> (informuje o tym <strong>biała tabliczka z czerwonym oznakowaniem <em>N/Ż</em></strong>). Jeśli chcesz wsiąść na przystanku <em>na żądanie</em>, stań w widocznym miejscu na skraju przystanku i <strong>zamachaj ręką na przejeżdżający autobus</strong>. By wysiąść na przystanku <em>na żądanie</em>, <strong>naciśnij</strong> <strong>czerwony przycisk <em>STOP</em></strong>.</p>
<p>Wszystkie przystanki w <strong>nocnych liniach autobusowych działają <em>na żądanie</em></strong> &ndash; pamiętaj o machaniu ręką na przystanku, a w autobusie od razu zorientuj się, gdzie jest przycisk <em>STOP</em>. Nocna komunikacja autobusowa bardzo często korzysta z przystank&oacute;w tramwajowych.</p>
<p>Miejska komunikacja autobusowa w Poznaniu <strong>dostosowana jest do potrzeb niepełnosprawnych</strong> &ndash; <strong>niskopodłogowe</strong> autobusy gwarantują łatwy dostęp, a w pojazdach znajduje się specjalnie oznaczone miejsce na w&oacute;zek inwalidzki.</p>