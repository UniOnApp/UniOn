<p>Opr&oacute;cz jednorazowych bilet&oacute;w możesz r&oacute;wnież zakupić <strong>kartę PEKA. </strong> Jest ona dostępna <strong>w wersji imiennej</strong> w dw&oacute;ch opcjach: z oraz bez bankowej aplikacji płatniczej oraz <strong>w opcji na okaziciela</strong>. Jeśli zdecydujesz się na kartę imienną, to uzyskasz <strong>możliwość</strong> zakupu i <strong>doładowania biletu okresowego</strong> na określoną trasę tramwajową lub autobusową lub na całą sieć. Będziesz m&oacute;gł r&oacute;wnież doładować konto tPortmonetki, kt&oacute;ra służy do opłacania pojedynczych przejazd&oacute;w. Karta PEKA na okaziciela umożliwia doładowanie tPortmonetki służącej do opłacenia przejazd&oacute;w jednorazowych. Kartę taką można kupić za kwotę 27 PLN (w tym 12 PLN kaucji, a 15 PLN to kwota doładowania do wykorzystania <strong>w transporcie publicznym</strong>). Tę kwotę możesz wykorzystać w dowolnym czasie. Kartę można kupić w Punktach Obsługi Klienta ZTM (Zarząd Transportu Miejskiego) w Poznaniu oraz w wybranych Punktach Sprzedaży Bilet&oacute;w.</p>
<p>Jeśli jesteś studentem I roku, to <strong>możesz aktywować</strong> swoją Elektroniczną Legitymację Studencką w systemie PEKA i <strong>korzystać z taryfy biletowej</strong>, podobnie jak posiadacze karty PEKA. Musisz tylko aktywować tę usługę. W tym celu wystarczy złożyć wniosek o adaptację karty w systemie PEKA (bez załączania zdjęcia do wniosku), a następnie aktywować ją w dowolnym Punkcie Obsługi Klienta ZTM. <strong>Wniosek</strong> taki <strong>można wypełnić</strong> na stronie: <a href="http://www.peka.poznan.pl/">www.peka.poznan.pl</a>. Można r&oacute;wnież udać się do jednego z Punkt&oacute;w Obsługi Klienta bez składania wniosku i tam aktywować legitymację w systemie PEKA.</p>
<iframe width="560" height="315" src="https://www.youtube-nocookie.com/embed/zfYXn8bCgRk?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>