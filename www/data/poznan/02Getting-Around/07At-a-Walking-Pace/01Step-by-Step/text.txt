<p> Choć Poznań pod względem <strong>liczby mieszkańc&oacute;w</strong> jest <strong>jednym z największych miast</strong> Polski, jego centrum jest stosunkowo <strong>niewielkie</strong>, co zachęca do spacerowania. <strong>Pieszym w śr&oacute;dmieściu</strong> sprzyja powiększana z roku na rok strefa <em>Tempo 30</em>, <strong>ograniczająca prędkość samochod&oacute;w</strong> do 30 km/h. Niekt&oacute;re ulice lub ich fragmenty w og&oacute;le <strong>pozbawione są ruchu kołowego</strong> &ndash; np. część ul. Fredry przed Collegium Maius lub cała ulica P&oacute;łwiejska zwana po prostu <strong>deptakiem.</strong> Także Stary Rynek został <strong>oddany we władanie pieszym</strong>. Jeśli więc lubisz ruch, spr&oacute;buj po prostu <strong>powałęsać się</strong> po Poznaniu, a z pewnością odkryjesz nieznane oblicze miasta. Na wielu trasach własne nogi poniosą Cię też szybciej niż miejska komunikacja &ndash; w centrum <strong>tramwaje często jeżdżą okrężnymi, dłuższymi trasami</strong>. </p>
<p> Możemy Ci zaproponować zar&oacute;wno przygotowane trakty, jak i miejsca, dokąd wybierzesz się samodzielnie. Pracownicy <strong>Centrum Informacji Miejskiej</strong>, <strong>lokalni przewodnicy</strong> i miłośnicy miasta sugerują stematyzowane spacery: najstarszy Poznań, Poznań XIX wieku, śladem <strong>fortyfikacji miejskich</strong>, <strong>szlakiem</strong> modernizmu, traktem poznańskiej secesji. Wspomniane wyprawy możesz odbyć, pobierając bezpłatne audioprzewodniki, zgrane w postaci mp3 ze strony <a href="http://www.poznan.travel">www.poznan.travel</a></p>
<p> Jeśli nie Jesteś pewien, jak przygotować <strong>wyprawę</strong>, czego nie pominąć, jak przyjemnie i jednocześnie poznawczo spędzić czas, możesz też posłużyć się internetowym planerem turystycznym (www.poznan.travel). Wpisz, <strong>jakim czasem dysponujesz, co Cię interesuje, jakich atrakcji poszukujesz, ile masz lat</strong>, a otrzymasz propozycję. </p>