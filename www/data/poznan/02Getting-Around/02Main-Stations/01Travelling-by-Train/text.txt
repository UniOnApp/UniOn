<p><strong>Poznań Gł&oacute;wny</strong> to najważniejszy z <strong>dworc&oacute;w kolejowych</strong> w Poznaniu, znajduje się w <strong>centrum miasta</strong> (<strong>ul. Dworcowa 2</strong>): zaledwie kilka minut zajmie Ci spacer na Targi Poznańskie, a niewiele dłużej na Uniwersytet im. A. Mickiewicza, Uniwersytet Ekonomiczny, Uniwersytet Muzyczny czy do Opery. Dworzec obsługuje <strong>połączenia regionalne, krajowe i międzynarodowe</strong>. <strong>Informacje </strong>o zatrzymujących się pociągach <strong>wyświetlane są</strong> na elektronicznych tablicach, a <strong>całodobowy</strong> rozkład jazdy upubliczniony jest na plakatach: ż&oacute;łtych <strong>&ndash; odjazdy</strong>, białych &ndash; <strong>przyjazdy</strong>. <strong>Bilety kolejowe</strong> można kupić w kasach, biletomatach lub przez Internet.</p>
<p>W holu dworca znajdują się <strong>kasy biletowe</strong>, <strong>biletomaty</strong>, Informacja Kolejowa, <strong>punkty gastronomiczne i handlowe</strong> oraz toaleta (płatna &ndash; 2,5 PLN). Na dworcu dostępna jest bezpłatna sieć wi-fi (_PKP_WIFI). Jeśli masz więcej czasu, możesz także <strong>skorzystać z</strong> atrakcji oferowanych przez galerię <em>Avenida</em> Poznań, przylegającej do Dworca &ndash; część najbliżej dworca jest czynna w godzinach 7.00-21.00, pozostała od 9.00.</p>
<p>Na <strong>stację</strong> można <strong>dotrzeć</strong> od strony ul. Głogowskiej, Mostu Dworcowego, ul. Dworcowej oraz przez galerię handlową <em>Avenida</em> od strony ul. Wolne Tory (<strong>schemat przystank&oacute;w oraz linii komunikacji miejskiej</strong>: http://www.ztm.poznan.pl/assets/Uploads/Wezly/PKP/2016.09.01PKP.pdf), <strong>taks&oacute;wki</strong> zatrzymują się <strong>na postoju</strong> na ul. Dworcowej oraz na ul. Wolne Tory. <strong>Niedaleko</strong> jest także przystanek linii 59 zmierzającej na Lotnisko Ławica. Nad <strong>peronami </strong>1,2,3 <strong>o każdej porze</strong> możesz <strong>zaparkować auto</strong> &ndash; wjazd na <strong>wielopoziomowy parking</strong> znajduje się na ul. Wolne Tory (post&oacute;j do 3 h bezpłatny).</p>
<p><strong>Nowoczesny budynek</strong> dworca Poznań Gł&oacute;wny z przeszkloną, nocą barwnie podświetlaną fasadą powstał w 2012 roku, jednak historia stacji sięga 1879 roku. Dworzec jest częścią <strong>zintegrowanego centrum komunikacyjnego</strong>, na kt&oacute;re składa się dworzec PKS, wielopoziomowy parking oraz centrum handlowe <em>Avenida</em> Poznań.</p>
<p>Więcej info: <a href="https://beta.portalpasazera.pl/ ">beta.portalpasazera.pl</a></p>