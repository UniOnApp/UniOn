<p>Pewnie myślisz, że w Polsce jest za zimno, by mogło tu naturalnie występować wiele owoc&oacute;w i warzyw. Nic bardziej mylnego! Co prawda klimat nie jest tak ciepły jak na południu Europy, ale <strong>r&oacute;żnorodność warzyw i owoc&oacute;w jest u nas bardzo bogata</strong>.</p>
<p><strong>Owoce</strong></p>
<p>Polska <strong>słynie z</strong> rozległych <strong>sad&oacute;w</strong>, w kt&oacute;rych <strong>kr&oacute;lują jabłka</strong>. W sklepach i na targach możesz znaleźć wiele odmian jabłek: od małych, słodkich i czerwonych po duże, kwaśne i zielone. Koniecznie wypr&oacute;buj wszystkie! Jabłka są przede wszystkim składnikiem deser&oacute;w (np. słynnej szarlotki), ale dodaje się je też do dań, np. pasztet&oacute;w. Jabłka łatwo przechowywać, dlatego goszczą na polskich stołach przez cały rok. Do polskich <strong>owoc&oacute;w sezonowych</strong> należą: wiśnie i czereśnie, gruszki, śliwki (te szczeg&oacute;lnie polecane jesienią), brzoskwinie, morele, porzeczki, agrest oraz owoce leśne: jeżyny, maliny, poziomki i jagody.</p>
<p><strong>Warzywa</strong></p>
<p>Polacy wbrew pozorom jedzą bardzo dużo warzyw. Do każdej zupy używa się <strong>włoszczyzny</strong>, czyli marchewki, pietruszki, selera i cebuli. Nazwa <em>włoszczyzna</em> pochodzi od kr&oacute;lowej Bony, kt&oacute;ra sprowadziła wiele nowych warzyw z Włoch do Polski. Poza tym Polacy zjadają dużo ziemniak&oacute;w, roślin strączkowych (fasola, groch) oraz kapustnych (kalafior, brokuły, kapusta). Jada się także cukinie, rzodkiewki, kalarepy, a jednym z typowych polskich warzyw są buraki, kt&oacute;re są nie tylko podstawowym składnikiem barszczu, ale jada się je też starte z dodatkiem chrzanu.</p>
<p>Z pewnością <strong>słyszałeś</strong> już <strong>o słynnych og&oacute;rkach kiszonych</strong> (czyli w postaci sfermentowanej). Niech Cię nie odstrasza nazwa, jest to tradycyjna forma konserwowania og&oacute;rk&oacute;w i kapusty, dzięki czemu <strong>nabierają</strong> nowych <strong>walor&oacute;w smakowych i odżywczych</strong>, a także są składnikami lub dodatkami do wielu tradycyjnych dań. Na przykład bigos robi się z gotowanej kiszonej kapusty, a surowa kiszona kapusta jest podstawowym składnikiem sur&oacute;wek. I jeszcze ciekawostka: zawierają więcej witaminy C niż cytrusy!</p>