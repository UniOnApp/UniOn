<p><strong>Nie tylko restauracja...</strong></p>
<p><em>Restauracja</em>, <em>stoł&oacute;wka</em>, <em>jadłodajnia</em>, <em>bar mleczny</em>, <em>bistro, zajazd, gospoda, gościniec, bar, knajpka, lunch bar, pizzeria, bufet</em> - to chyba wszystkie nazwy lokali, w kt&oacute;rych można coś zjeść. Czym się r&oacute;żnią i jak się nie zgubić w tej nomenklaturze ? </p>
<p>Czasami nie r&oacute;żnią się zupełnie niczym, właściciele często w celach marketingowych nadają swoim restauracjom staropolskie nazwy (na przykład <em>gościniec</em>, <em>gospoda</em>). Najczęściej jednak r&oacute;żnica tkwi w budżecie, czyli <strong>cenie posiłk&oacute;w</strong>, <strong>sposobie ich podawania</strong>, wielkości lokalu, a czasem klienteli. <strong><em>Stoł&oacute;wki</em></strong> to miejsca przeznaczone dla student&oacute;w. Mniejsze stoł&oacute;wki często nazywane są <strong><em>bufetami</em></strong> (np. na niekt&oacute;rych Wydziałach spotkasz się z taką nazwą). <strong><em>Jadłodajnie</em></strong> to najczęściej stoł&oacute;wki dla ubogich przy kościołach i zakonach. <strong><em>Bistro</em> i <em>bar</em></strong> to polskie odpowiedniki <em>fast-food&oacute;w &ndash; </em>małe lokale, w kt&oacute;rych zjesz szybko i tanio, natomiast <em>lunch bar</em> i <em>pizzeria</em> &ndash; jak same nazwy wskazują &ndash; miejsca, w kt&oacute;rych zjesz obiad (lunch bar) lub pizzę. <strong><em>Zajazd</em></strong> to restauracja przy gł&oacute;wnych drogach i autostradach, a <strong><em>knajpka</em></strong> to potoczna i og&oacute;lna nazwa na niewielkie, przytulne lokale. Nie sugeruj się jednak tylko nazwą, bo często jeden lokal w ciągu dnia spełnia funkcję kawiarni i restauracji w jednym, a wieczorem może przemienić się w klub lub nawet dyskotekę. </p>
<p>Jeśli wraz ze znajomymi masz problem dotyczący wyboru miejsca, bo każdy preferuje inną kuchnię, możecie wybrać się do Starego Browaru. W starej części, na ostatnim piętrze znajdziecie punkty gastronomiczne, oferujące r&oacute;żnorodne <strong>kuchnie (chińska, meksykańska, polska, orientalna, śr&oacute;dziemnomorska itp.)</strong>, więc każdy znajdzie coś dla siebie, a następnie będziecie mogli <strong>usiąść przy wsp&oacute;lnym stoliku</strong>. </p>
<p><em>Stary Browar</em>, ul P&oacute;łwiejska 42</p>
<p><a href="http://www.starybrowar5050.com/restauracje">www.starybrowar5050.com/restauracje</a></p>