<p>Niedzielne śniadanie wielkanocne to najważniejszy i najbardziej rodzinny moment Świąt. Poprzedzony jest starannymi przygotowaniami. Szczeg&oacute;lną tradycją jest <strong>święconka</strong>, czyli koszyk z potrawami, kt&oacute;ry zanosi się do kościoła w sobotę, by potrawy zostały poświęcone, zanim trafią na <strong>wielkanocny st&oacute;ł</strong>. Do przystrojonego koszyka Polacy wkładają: baranka z masła lub cukru, wędliny, chlebek oraz wielkanocne ciasta, czyli kawałek baby i mazurka. I najważniejsze &ndash; <strong>pisanki</strong>. Są to malowane jajka. Istnieje wiele szk&oacute;ł zdobienia i barwienia jajek, są osoby, kt&oacute;re trudnią się tym całe życie! </p>
<p>Święconym jajkiem dzielą się rodziny podczas składania sobie życzeń przed rozpoczęciem uroczystego śniadania.</p>
<p>Jeśli zdecydujesz się zostać na Wielkanoc w Polsce, bądź czujny w Poniedziałek Wielkanocny, zwany tradycyjnie <strong><em>Lanym Poniedziałkiem</em></strong> (lub <strong><em>śmigusem-dyngusem</em></strong>), bo nieprzypadkowo możesz zostać oblany wodą. To taka staropolska tradycja, kt&oacute;ra w formie zabawy przetrwała po dziś dzień. </p>