<p>Polacy uwielbiają jeść! <strong>Celebrują posiłki</strong> w dobrym towarzystwie, wśr&oacute;d rodziny lub przyjaci&oacute;ł. Polacy <strong>słyną</strong> przy tym <strong>z dużej gościnności</strong>, o czym m&oacute;wi znane polskie przysłowie <em>Gość w dom, b&oacute;g w dom</em>. Powstało wiele naukowych rozpraw o bogato zastawionych stołach i ucztach w dobie staropolskiej, kiedy to jadano niespotykane dziś <strong>potrawy</strong> (na przykład pieczone bociany!). Wszystko zmieniło się w okresie socjalizmu, w sklepach asortyment był bardzo ograniczony, a spotkania przy stole odbywały się gł&oacute;wnie w domach. Działały nieliczne restauracje, w tym uważane w tamtych czasach za niezbyt apetyczne bary mleczne. Obecnie tendencje są odwrotne: <strong>bary mleczne stały się kultowe</strong>, a rozmaitość lokali i kuchni sprawia, że Polacy coraz częściej i chętniej wolą <em>jeść na mieście</em>.</p>