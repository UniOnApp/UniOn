<p>W Polsce <strong>działa</strong> kilku dużych i wielu małych <strong>operator&oacute;w sieci kom&oacute;rkowych</strong>. Do największych i najpopularniejszych sieci należą: <strong>Orange, Plus, T-Mobile i Play </strong>oraz mniejsze np<strong>.: Heyah, NJU mobile, Virgin mobile, LICAmobile, PLUSH czy mBANK mobile. </strong></p>
<p>Operatorzy<strong> oferują</strong> zar&oacute;wno <strong>usługi w abonamencie,</strong> jak i pre-paid, a niekt&oacute;rzy r&oacute;wnież <strong>system mieszany &ndash; tzw. mix</strong>. W Polsce wszystkie karty SIM, także kupowane w systemie <strong>pre-paid, muszą być zarejestrowane</strong>. Jeśli kończy nam się umowa, a nie byliśmy <strong>zadowoleni </strong>z usług <strong>dotychczasowego</strong> operatora, możemy go <strong>zmienić</strong>, a jednocześnie <strong>zachować sw&oacute;j numer</strong> telefonu. <strong>Formalności z tym związane załatwi</strong> za nas nasz nowy operator. Studenci, kt&oacute;rzy przyjeżdżają w ramach wymiany z r&oacute;żnych program&oacute;w, najczęściej korzystają z usługi pre-paid, kt&oacute;ra nie jest związana z <strong>podpisywaniem umowy</strong> na dłuższy czas (często 24 miesiące). Mamy do wyboru karty SIM w r&oacute;żnych cenach w zależności od operatora i cel&oacute;w, do jakich ma nam służyć telefon, np. czy będziemy tylko <strong>dzwonić</strong> i esemesować, czy też <strong>korzystać z Internetu</strong> <strong>(już od 5 PLN).</strong> </p>
<p>Karty pre-paid możemy kupić zar&oacute;wno w <strong>punktach sprzedaży</strong> należących do poszczeg&oacute;lnych operator&oacute;w, jak i <strong>w kioskach ruchu</strong> czy <strong>przy kasie</strong> w marketach, a nawet sklepach osiedlowych.</p>
<p><strong>Punkty obsługi klienta</strong> operator&oacute;w sieci kom&oacute;rkowych znajdują się w wielu miejscach miasta, najłatwiej jednak można je znaleźć <strong>w galeriach handlowych.</strong></p>
<p>W tym roku (2017) polscy operatorzy <strong>zrezygnowali z</strong> dodatkowych <strong>opłat za usługi w roamingu</strong>, dlatego na obszarze Unii Europejskiej nie trzeba zmieniać karty SIM, by nie płacić wysokich rachunk&oacute;w za sw&oacute;j telefon.</p>