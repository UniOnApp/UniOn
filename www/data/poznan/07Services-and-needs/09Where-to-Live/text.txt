<p>Poznań jest dużym <strong>ośrodkiem życia akademickiego</strong> w Polsce. Pod względem liczby student&oacute;w zajmuje czwarte miejsce w kraju. Nic więc dziwnego, że nie dla wszystkich <strong>wystarcza</strong> miejsca w domach studenckich zwanych <strong>akademikami</strong>. </p>
<p><strong>Nie ma jednak powodu do obaw</strong>, że przyjeżdżający studenci nie będą mieli gdzie mieszkać, ponieważ w Poznaniu bardzo <strong>prężnie działa</strong> <strong>rynek nieruchomości, </strong>kt&oacute;ry oferuje <strong>wynajem mieszkań lub pojedynczych pokoi</strong>.</p>
<p>Studenci, decydując sie na wynajem, biorą pod uwagę przede wszystkim <strong>dostęp do komunikacji miejskiej</strong> umożliwiającej szybki dojazd na uczelnię. Jeśli jednak zależy Ci nie tylko na <strong>lokalizacji</strong>, ale także na wyższym <strong>standardzie mieszkania</strong>, to r&oacute;wnież znajdziesz oferty dobrze wyposażonych lokali z wysokiej jakości sprzętem.</p>
<p>Mieszkanie w <strong>ścisłym centrum</strong> ma swoje <strong>plusy</strong> (dobra komunikacja, dostępność sklep&oacute;w, kin, uczelni), ale też <strong>minusy</strong> (duży hałas, mniejsze bezpieczeństwo).</p>
<p>Jeśli zależy Ci na bliskości teren&oacute;w zielonych i obiekt&oacute;w sportowych, to rozejrzyj się za mieszkaniem w <strong>dzielnicach</strong>: Łazarz, Grunwald, Rataje, Nowe Miasto. Jeśli wolisz mieszkanie z dobrą komunikacją, ale mniejszą ilością zieleni, to Jeżyce będą dobrym miejscem. Poza Parkiem Sołackim nie ma tu wielu miejsc na aktywny wypoczynek. Można jeszcze wybrać się nad Jezioro Rusałka, jeśli dysponujesz większą ilością wolnego czasu.</p>
<p>Jeśli zaś najważniejsze dla Ciebie jest to, by być w centrum wydarzeń kulturalno-rozrywkowych, to powinieneś wybrać Rynek i jego okolice (Wilda, Garbary). Minusem mieszkania w tej części miasta jest hałas i spora liczba pijanych ludzi:)</p>
<p>Na Piątkowie jest mn&oacute;stwo ofert mieszkań na wynajem. Jest to dzielnica zabudowana <strong>blokami</strong> i <strong>wieżowcami</strong>. Dzięki <strong>Poznańskiemu Szybkiemu Tramwajowi</strong> jest stąd bardzo dobry dojazd do centrum.</p>
<p>Najbezpieczniejszą formą wynajmu mieszkania jest zgłoszenie się do <strong>biura nieruchomości</strong>, kt&oacute;re pomaga w <strong>załatwieniu</strong> wszystkich <strong>formalności</strong> oraz <strong>pośredniczy w kontakcie z właścicielem</strong>. W Poznaniu działa mn&oacute;stwo biur nieruchomości. Ich oferty znaleźć możesz też na portalach: <a href="http://www.olx.pl">www.olx.pl</a> czy <a href="http://www.gratka.pl">www.gratka.pl</a></p>
<p>Jeśli nie chcesz sam wynajmować mieszkania i szukasz tylko pokoju lub kogoś, kto będzie chciał zamieszkać z Tobą, to możesz pom&oacute;c sobie, korzystając ze strony: <a href="https://wspollokator.pl/">https://wspollokator.pl/</a> Na tej stronie znajdują się oferty os&oacute;b, kt&oacute;re mają wolne pokoje do wynajęcia. Tu znajdziesz też poszukujących <strong>wsp&oacute;łlokatora</strong>.</p>