<p>Jeśli chcesz <strong>wysłać list</strong>, fax czy <strong>nadać paczkę</strong> &ndash; idź na pocztę. Łatwo ją rozpoznasz po <strong>charakterystycznym znaku</strong>: <strong>złotym rogu na czerwonym tle</strong>. W Poznaniu <strong>sieć plac&oacute;wek pocztowych</strong> jest dobrze rozbudowana. Przed nimi znajdziesz <strong>skrzynki pocztowe</strong>: metalowe, zawsze w jaskrawoczerwonym kolorze &ndash; możesz tam wrzucić <strong>drobne przesyłki</strong> (standardowe listy i poczt&oacute;wki). Nie zapomnij jednak o <strong>znaczku</strong>! (można je nabyć na poczcie; czasem w pobliżu atrakcji turystycznych można je kupić razem z <strong>widok&oacute;wkami</strong>). <strong>Kartki pocztowe</strong> z wakacji czy wycieczki ciągle <strong>uchodzą</strong> w Polsce <strong>za</strong> <strong>miły sygnał wysyłany bliskim</strong>, że dobrze się bawisz.</p>
<p>Opr&oacute;cz kopert, karton&oacute;w i produkt&oacute;w filatelistycznych na poczcie znajdziesz także <strong>prasę, artykuły papiernicze</strong> oraz mn&oacute;stwo innych, niekiedy <strong>zadziwiających, towar&oacute;w</strong>: <strong>wydawnictwa dewocyjne</strong>, <strong>zabawki </strong>czy <strong>ręczniki</strong>.</p>
<p>Poczta <strong>świadczy</strong> także <strong>usługi finansowe</strong>: możesz <strong>wypłacić</strong> tam <strong>pieniądze</strong> z własnego konta, odebrać przekaz pocztowy, <strong>opłacić rachunki</strong> (za pośrednictwo <strong>pobierane są</strong> jednak <strong>opłaty</strong>).</p>
<p>Poczta Polska jest najstarszą w Polsce firmą zajmującą się wysyłkami i oferującą najszerszą ofertę usług i towar&oacute;w. Opr&oacute;cz niej w kraju działają także inne: Inpost oraz firmy kurierskie (DHL, DPD, FedEx, TNT, Si&oacute;demka). R&oacute;żne firmy oferują odmienne formy odbioru przesyłki: możesz ją otrzymać na podany adres, do <strong>paczkomatu</strong> lub odebrać w <strong>kiosku Ruchu</strong>.</p>
<p><strong>Więcej informacji</strong>:</p>
<p><a href="https://www.poczta-polska.pl/en/">https://www.poczta-polska.pl/en/</a></p>
<p><a href="https://inpost.pl/en">https://inpost.pl/en </a></p>
<p><a href="https://www.ups.com/pl/en/help-center/get-started-with-ups.page?">https://www.ups.com/</a></p>
<p><a href="http://www.dhl.com.pl/en.html">http://www.dhl.com.pl/en.html</a></p>
<p><a href="https://www.dpd.com.pl/">https://www.dpd.com.pl/</a></p>
<p><a href="https://www.tnt.com/express/pl_pl/site/shipping-services.html?gclid=Cj0KCQjwoZTNBRCWARIsAOMZHmFw4l6-CJ8lh9JCLNT3Q42nq6e07Y47HnuRHKZ8eW49U0Dhgv1b5ZYaAh_LEALw_wcB">https://www.tnt.com/</a></p>
<p><a href="http://www.fedex.com/pl/">http://www.fedex.com/pl/</a></p>
<p><a href="https://www.siodemka.com/">https://www.siodemka.com/</a></p>
<p>W dzisiejszych czasach możliwość <strong>wykonania przelewu</strong> z domu, płacenie kartą za codzienne zakupy, <strong>płatność za zakupy internetowe</strong>, otrzymywanie pieniędzy na konto, to zaledwie kilka podstawowych czynności. Niezbędne więc wydaje się <strong>posiadanie własnego konta bankowego</strong>. Niemal wszystkie banki oferują <strong>konta studenckie</strong> lub takie <strong>konta osobiste</strong>, kt&oacute;re mogą spełniać potrzeby młodych ludzi.</p>
<p>Decydując się na wyb&oacute;r, warto zwr&oacute;cić uwagę na kilka najważniejszych aspekt&oacute;w:</p>
<ol>
<li>Ile kosztuje <strong>korzystanie z konta</strong> (<strong>przelewy</strong>, wypłaty z bankomat&oacute;w, <strong>karta płatnicza</strong>);</li>
<li><strong>Dostęp do pieniędzy</strong> (<strong>bankomaty</strong>, wpłatomaty, <strong>bankowość online</strong>, <strong>aplikacja mobilna</strong>, oddziały banku);</li>
<li><strong>Dodatkowe korzyści</strong> (<strong>rabaty, promocje, oferty specjalne</strong>);</li>
<li>Kontakt z bankiem i <strong>jakość obsługi klienta</strong>.</li>
</ol>
<p>W plac&oacute;wkach bankowych pracownicy ze stanowisk obsługi klienta znają język angielski. W celu założenia konta najlepiej udać się do oddziału banku i skorzystać z pomocy pracownika działu obsługi klienta lub doradcy online.</p>