<p>Na uniwersytetach najwyższą władzę pełni <strong>rektor</strong>. Jest to najczęściej jeden z profesor&oacute;w uczelni. Rektora zwyczajowo tytułuje się <strong>Jego/Jej Magnificencja</strong>. W stroju reprezentacyjnym <strong>występuje w czerwonym lub purpurowym płaszczu (todze)</strong>, często <strong>z berłem</strong> oraz <strong>ozdobnym łańcuchem</strong> z symbolami kierowanej uczelni. W uczelniach publicznych kadencja rektora trwa 4 lata.</p>
<p>Opr&oacute;cz rektora władzę na uniwersytecie sprawują <strong>prorektorzy</strong>, kt&oacute;rzy pełnią funkcje administracyjno-reprezentacyjne. Są oni <strong>zastępcami rektora</strong>. </p>
<p>Na poszczeg&oacute;lnych wydziałach władzę sprawują <strong>dziekani</strong>, a w instytutach <strong>dyrektorzy</strong>. </p>
<p><strong>Wydziały</strong> to podstawowe jednostki naukowo-dydaktyczne na uczelni wyższej. Gromadzą badaczy oraz student&oacute;w <strong>danej dziedziny naukowej</strong> (np. Wydział Anglistyki) lub grupy nauk pokrewnych (np. Wydział Studi&oacute;w Edukacyjnych). Wydziały mają odrębne budynki oraz biblioteki, niekiedy także całe campusy. UAM ma 15 wydział&oacute;w. W obrębie wydział&oacute;w działają mniejsze jednostki: <strong>instytuty i katedry</strong>.</p>
<p><strong>Collegium Minus</strong></p>
<p> Neorenesansowy budynek, będący częścią dawnej Dzielnicy Cesarskiej, usytuowany przy placu Adama Mickiewicza, został zbudowany dla Akademii Kr&oacute;lewskiej w Poznaniu. Dziś to gł&oacute;wna <strong>siedziba</strong> UAM, mieszcząca Biuro Rektora oraz agendy uniwersyteckiej administracji. W tym gmachu odbywają się <strong>inauguracje roku akademickiego</strong>, <strong>uroczystości absolutoryjne</strong>, ważne spotkania konferencyjne. <strong>Aula</strong> uniwersytecka jest znana z doskonałej akustyki oraz malowideł przedstawiających rydwan Apolla w otoczeniu Muz. Jeśli chcesz poczuć <strong>akademicką więź</strong>, przyłącz się do parady władz UAM &ndash; przejdź wraz z Rektorem i przedstawicielami Wydziału Filologii Polskiej i Klasycznej z Collegium Minus do Collegium Maius. Możesz też dotknąć historii tego miejsca inaczej &ndash; usiądź na ławce przed Collegium <strong>przy rzeźbie</strong> prof. Heliodora Święcickiego, pierwszego Rektora UAM. Sp&oacute;jrz na wieżę Collegium, pierwotnie zaprojektowaną jako <strong>obserwatorium astronomiczne</strong>.</p>
<p>Adres:</p>
<p>Collegium Minus</p>
<p>1, Wieniawskiego street</p>
<p>61-712 Poznań</p>
<iframe width="560" height="315" src="https://www.youtube-nocookie.com/embed/BbKqGgYcuVw?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>