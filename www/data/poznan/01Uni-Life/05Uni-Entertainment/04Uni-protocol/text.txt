<p><strong>Uniwersyteckie formuły grzecznościowe</strong></p>
<p>Na uniwersytecie obowiązują wszystkie normalnie przestrzegane <strong>zasady dobrego wychowania</strong> &ndash; oraz kilka dodatkowych. Studenci <strong>zwracając się do nauczycieli akademickich, używają wobec nich tytuł&oacute;w naukowych</strong>: <em>Panie profesorze/Pani profesor</em>, <em>Panie doktorze/ Pani doktor</em>, <em>Panie magistrze/Pani magister</em>. Pamiętaj o stosowaniu tych form także w korespondencji mailowej. Jedynie pisma do rektora adresuje się <em>Jego/Jej Magnificencja Rektor</em>. <strong>Do student&oacute;w nauczyciele akademiccy zwracają się, używając formy <em>Pan/Pani</em></strong> (+ nazwisko lub + imię). </p>
<p>Tytuł <em>magister</em> w zasadzie nie jest tytułem naukowym, a zawodowym i niekt&oacute;rzy magistrowie nie życzą sobie stosowania go w codziennej komunikacji. W&oacute;wczas wystarczy forma: <em>Proszę Pani/ Proszę Pana</em>. </p>
<p> Warto wiedzieć, że w Polsce obowiązuje tak zwany <strong><em>akademicki kwadrans</em></strong>, to znaczy, że dopuszcza się 15. minutowe sp&oacute;źnienie na zajęcia lub wykład. Po upływie tego czasu nie powinnaś/nie powinieneś wchodzić do sali dydaktycznej. </p>
<p> Każdy pracownik naukowy, kt&oacute;ry prowadzi zajęcia dydaktyczne ma wyznaczone godziny <strong>konsultacji</strong>, kiedy można przyjść i porozmawiać o problematyce, kt&oacute;ra pojawiła się na zajęciach.</p>
