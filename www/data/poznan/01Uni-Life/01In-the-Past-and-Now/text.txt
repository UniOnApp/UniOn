<p>Uniwersytet im. Adama Mickiewicza w Poznaniu to <strong>uczelnia</strong> <strong>jednocząca tradycję z innowacyjnością</strong>, akademicką odrębność z nastawieniem na wsp&oacute;łtworzenie życia społecznego; myśl regionalną z międzynarodową mobilnością; <strong>wybitne osobowości badawcze</strong> z ideą zespołowego działania, <strong>rozmaitość programową z interdyscyplinarnością</strong>. To <strong>ośrodek akademicki</strong> zatrudniający wybitnych specjalist&oacute;w, kształcący niezależnie myślących student&oacute;w, propagujący zar&oacute;wno <strong>relację mistrz-uczeń</strong>, jak i <strong>partnerstwo w badaniach</strong>, <strong>promujący odwagę stawiania niestandardowych pytań</strong>.</p>
<p>W październiku 2016 r. przyznano UAM, na podstawie ankiet przygotowanych przez StudyPortals, a przeprowadzonych wśr&oacute;d student&oacute;w zagranicznych, wspomnianą już <strong>prestiżową nagrodę Excellent International Student Satisfaction Award</strong>. Doceniono <strong>otwartość, dialogowość, jakość kształcenia, atrakcyjną ofertę programową</strong> i interesujące projekty przeznaczone dla student&oacute;w mobilnościowych.</p>
<p>Zgodnie z opisami opublikowanymi na stronie internetowej, historycznie UAM przenosi we wsp&oacute;łczesność dziedzictwo Akademii Lubrańskiego; kulturowo &ndash; <strong>czerpie z</strong> <strong>wyjątkowości swego położenia geograficznego</strong>; demograficznie &ndash; czyni z Poznania miasto studenckie (jak podaje statystyka, co czwarty mieszkaniec Poznania jest studentem); inwestycyjnie &ndash; <strong>dysponuje stylowymi, historycznymi budynkami</strong>, kt&oacute;rym <strong>przywr&oacute;cono dawną świetność</strong>, jak i architektonicznie inspirującym kompleksem, kampusem Morasko. Patronuje Uniwersytetowi Adam Mickiewicz &ndash; wybitny poeta polskiego romantyzmu. Uniwersytet tworzy 15 Wydział&oacute;w, w tym Wydział Anglistyki; Biologii; Chemii; Filologii Polskiej i Klasycznej; Fizyki; Historyczny; Matematyki i Informatyki; Nauk Geograficznych i Geologicznych; Nauk Politycznych i Dziennikarstwa; Nauk Społecznych; Neofilologii; Pedagogiczno-Artystyczny w Kaliszu; Prawa i Administracji; Studi&oacute;w Edukacyjnych i Teologii.</p>
<p><strong>Strategiczne cele</strong> wyznaczone na najbliższe lata obejmują wzmocnienie wymiany badaczy, tworzenie program&oacute;w studi&oacute;w w partnerstwie ze znaczącymi uniwersytetami zagranicznymi; <strong>powiązanie program&oacute;w studi&oacute;w z wymogami rynku pracy</strong> dzięki szerzeniu idei gospodarki opartej na wiedzy i <strong>wspieraniu przedsiębiorczości akademickiej</strong> oraz silniejszym wpisaniu uniwersytetu w przestrzeń miejską dzięki <strong>promocji edukacji</strong> i roli akademickiego mecenatu.</p>
<p><strong>UAM w skr&oacute;cie i w liczbach &ndash; z danych UAM</strong>:</p>
<p>blisko 50&nbsp;000 student&oacute;w</p>
<p>2800 wykładowc&oacute;w akademickich</p>
<p>1300 doktorant&oacute;w</p>
<p>1000 student&oacute;w międzynarodowych</p>
<p><a href="http://amu.edu.pl/">amu.edu.pl</a></p>
<p><a href="http://international.amu.edu.pl/">international.amu.edu.pl</a></p>
<p><a href="https://www.facebook.com/amupoznan/">www.facebook.com/amupoznan</a></p>
<p>prezentacja Wydział&oacute;w:</p>
<p><a href="http://studenci.amu.edu.pl/szybkie-linki/wydzialy">studenci.amu.edu.pl/szybkie-linki/wydzialy</a></p>