<p><strong>ESN &ndash; Erasmus Student Network</strong></p>
<p><em>I&rsquo;m an ESN-er! What is your superpower?</em> &ndash; to <strong>hasło promujące Erasmus Student Network</strong>, <strong>organizację wspierającą student&oacute;w mobilnościowych</strong>, oferującą <strong>lokalnego opiekuna</strong> (mentora), przewodnika w nowym środowisku. Pierwsze akademickie doświadczenia na partnerskim uniwersytecie przypominają <strong>działania odkrywcy</strong> &ndash; jeśli potrzebujesz rady, wyjaśnień, inspiracji, zwr&oacute;ć się przed rozpoczęciem mobilności do ESN UAM (<a href="http://uam.esn.pl/en">http://uam.esn.pl/en</a>). ESN-er <strong>powita Cię na lotnisku/dworcu, skieruje do właściwego akademika, pomoże w procedurach zakwaterowania, oprowadzi Cię po akademickiej przestrzeni, uda się z Tobą na inauguracyjne spotkanie. Wsp&oacute;lnie odwiedzicie Dział Wsp&oacute;łpracy z Zagranicą i wydziałowego koordynatora programu</strong>. Możesz liczyć na bezcenne wskaz&oacute;wki dotyczące organizacji życia studenckiego, udogodnień miejskich i specyfiki kulturowej Poznania. W formule <strong>tandemu</strong> możesz <strong>uczyć swego języka narodowego i uczyć się języka polskiego</strong>; możesz <strong>uczestniczyć w akcjach społecznych na rzecz edukacji, os&oacute;b poszkodowanych lub wykluczonych; promować ideę wsp&oacute;lnoty </strong>zbudowanej z rozmaitości kultur, światopogląd&oacute;w, postaw. ESN to <strong>wsp&oacute;lne wyprawy krajowe i zagraniczne</strong> (Discover Poland, Discover Europe), <strong>spotkania integracyjne</strong>, kuchenne inspiracje (Eurodinners), <strong>sportowe konkurencje</strong> (ESNOlimpics). Skorzystaj z pomocy ESN i zostań wsp&oacute;łtw&oacute;rcą organizacji!</p>
<p>E-mail: <a href="mailto:esn@amu.edu.pl">esn@amu.edu.pl</a></p>
<p>Adres: ESN UAM, ul. Grunwaldzka 6, pok&oacute;j 102</p>
<iframe width="560" height="315" src="https://www.youtube-nocookie.com/embed/Z87EX_WL1Zg?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>