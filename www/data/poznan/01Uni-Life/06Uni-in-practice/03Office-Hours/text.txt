<p><strong>Dyżury </strong></p>
<p>Raz w tygodniu, przez 1,5 h studenci danego Wydziału nie mają zajęć, choć wszyscy pracownicy są obecni na uniwersytecie. Studenci mogą w&oacute;wczas zorganizować <strong>spotkanie koła naukowego</strong> lub wykonać na zajęcia zadanie w grupie &ndash; albo mają po prostu dłuższą przerwę. Dla nauczycieli akademickich to <strong>czas spotkań organizacyjnych i naukowych</strong>. W trakcie dyżuru mogą odbywać się także dodatkowe spotkania student&oacute;w z pracownikami. </p>
<p><strong>Konsultacje pracownik&oacute;w</strong></p>
<p>Nauczyciele akademiccy służą studentom <strong>radą i pomocą naukową</strong> podczas specjalnych godzin konsultacji. Każdy nauczyciel wyznacza je indywidualnie i informuje o nich na pierwszych zajęciach. Odbywają się one zazwyczaj <strong>dwa razy w tygodniu</strong>, <strong>przez cały semestr o tej samej porze</strong>, <strong>w gabinecie nauczyciela</strong>. Informacja o nich dostępna jest także na drzwiach tegoż oraz w sekretariacie. W wyjątkowych, jednorazowych sytuacjach nauczyciele mogą wyznaczyć dodatkowy termin konsultacji, także na prośbę studenta/studentki.</p>
<p>To czas, by <strong>przedyskutować pracę zaliczeniową, nadrobić zaległości wynikające z nieobecności studenta, wyjaśnić wątpliwości</strong>, kt&oacute;re pojawiły się podczas zajęć, poprosić o polecenie ważnych lektur nadobowiązkowych itp.</p>
