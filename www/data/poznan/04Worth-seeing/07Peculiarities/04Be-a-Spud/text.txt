<p><strong>Ziemniak w gwarze poznańskiej</strong> to <em>pyra</em>.</p>
<p><strong>Warzywo</strong> to jest znane w całym kraju, jednak szczeg&oacute;lną <strong>popularność zyskało</strong> w Wielkopolsce (zwanej gwarowo <em>Pyrlandią</em>) i w jej <strong>stolicy</strong> - Poznaniu (zwanym <em>Pyrogrodem</em>). Dlaczego właśnie w Poznaniu?</p>
<p>W XVIII wieku na terenie Wielkopolski <strong>osiedlali się</strong> osadnicy niemieccy, kt&oacute;rzy <strong>uprawiali</strong> to warzywo. Uprawy te <strong>popierały</strong> władze pruskie, a zwłaszcza kr&oacute;l Fryderyk II Wielki. Początkowo <strong>były serwowane</strong> na stołach chłop&oacute;w i miejskiego plebsu, a z czasem <strong>weszły</strong> też <strong>do jadłospisu</strong> szlachty i mieszczaństwa.</p>
<p>W Poznaniu <em>pyra</em> ma nawet sw&oacute;j pomnik. Stanął on we wrześniu 2007 roku w centralnej części parku Jana Pawła II na Łęgach Dębińskich. Pomnik ten to pięciotonowy głaz <strong>kształtem przypominający</strong> ziemniaka, z napisem <em>Poznańska Pyra</em>. Odsłonięty został podczas trwania piątej edycji Dni Pyrlandii.</p>
