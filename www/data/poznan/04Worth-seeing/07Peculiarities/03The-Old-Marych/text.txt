<p>Jeśli chcesz spotkać <strong>prawdziwego</strong> (choć <strong>fikcyjnego</strong>) <strong>poznaniaka</strong>, to przejdź się deptakiem na ul. P&oacute;łwiejskiej. Tam <strong>na</strong> p&oacute;łnocnym <strong>krańcu ulicy</strong> codziennie <strong>spotkać można</strong> Starego Marycha. Pomnik tej <strong>legendarnej, literackiej postaci</strong> został odsłonięty 21 marca 2001 roku, czyli <strong>w pierwszy dzień wiosny i rozpoczęcia sezonu rowerowego</strong>. </p>
<p>Stary Marych symbolizować ma <strong>typowego</strong> poznaniaka, a postać ta powstała na potrzeby poznańskiej <strong>rozgłośni Polskiego Radia</strong>. Stworzona została przez Juliusza Kubla. Historia Starego Marycha była czytana w <strong>słuchowisku</strong> radiowym przez Mariana Pogasza i jego <strong>twarz</strong> ma właśnie figura monumentu.</p>
<p>Rzeźba przedstawia Marycha prowadzącego rower z przewieszoną przez kierownicę <strong>tradycyjną poznańską teką</strong>. <strong>Zmierza</strong> on w stronę centrum miasta. </p>
<p>W okresie wzmożonego ruchu turystycznego Marych jest jedną z najczęściej fotografowanych postaci w Poznaniu :) </p>
