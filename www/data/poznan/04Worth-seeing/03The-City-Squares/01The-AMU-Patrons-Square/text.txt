<p><strong>Plac Adama Mickiewicza</strong>, położony między budynkami Collegium Maius (gdzie znajduje się Wydział Filologii Polskiej i Klasycznej oraz administracja Uniwersytetu Medycznego) i Collegium Minus (mieszczącego administrację UAM), znajduje się dziś w <strong>centrum akademickiego Poznania</strong>. To <strong>piękny plener</strong> <strong>sesji fotograficznych</strong> po <strong>uroczystościach absolutoryjnych</strong>, odbywających się w Collegium Minus, a ze względu na niewielkie rozmiary i przejrzysty układ także dogodny <strong>punkt spotkań</strong> dla umawiających się. Jest ważnym <strong>miejscem manifestacji politycznych</strong> i światopoglądowych oraz uroczystości patriotycznych nie tylko ze względu na centralne położenie, ale przede wszystkim z powodu stojącego tu <strong>pomnika Ofiar Czerwca 1956</strong>. Obok niego znajduje się <strong>pomnik Adama Mickiewicza</strong>. Plac wyłożony jest charakterystyczną czarno-szarą abstrakcyjną mozaiką z bazaltowej kostki, a podczas szczeg&oacute;lnie ważnych koncert&oacute;w odbywających się w Auli UAM zamienia się w dodatkowy parking.</p>
<p>Niezwykła uroda Parku oraz Placu Adama Mickiewicza wynika z konsekwencji urbanistycznego założenia, kt&oacute;rego oba są elementami. Zaprojektowano je na przełomie XIX i XX wieku jako <strong>centralny punkt Dzielnicy Cesarskiej</strong>, w skład kt&oacute;rej wchodzą jeszcze m.in. Collegium Maius, Collegium Minus, Teatr Wielki, Zamek Cesarski.</p>