<p>Choć sam plac Kolegiacki <strong>nie wydaje się zbyt ciekawy</strong> &ndash; w większości zajmuje go płatny parking (sic!) &ndash; <strong>warto tu zajść</strong>, <strong>by przyjrzeć się</strong> jego pierzejom. Kształtem i nazwą plac ten <strong>upamiętnia</strong> zburzoną w 1802 roku Kolegiatę św. Marii Magdaleny, na miejscu kt&oacute;rej powstał. Plac bezpośrednio związany jest z historią <strong>Kolegium Jezuickiego</strong>, kt&oacute;rego <strong>rozległe budynki</strong> w charakterystycznych r&oacute;żowo-białych barwach widoczne są przynajmniej z kilku perspektyw: ze Starego Rynku (przez ulicę Świętosławską), z ulicy Podg&oacute;rnej (przez plac Chopina) i przy placu Kolegiackim właśnie. Obecnie kolegium pojezuickie <strong>jest siedzibą</strong> Urzędu Miejskiego &ndash; tu obraduje Rada Miasta i Prezydent Poznania.</p>
<p>Kolegium według projektu Jana Catenazziego zbudowano w latach 1701-1733; to trzypiętrowy budynek w kształcie podkowy z <strong>wewnętrznym dziedzińcem</strong> i charakterystyczną elewacją zdominowaną przez powtarzający się rytm gzyms&oacute;w i pilastr&oacute;w. Najnowszą częścią kompleksu jest <strong>brama wjazdowa</strong> (na wprost ul. Koziej), zwieńczona wieżą, w kt&oacute;rej znajdują się trzy <strong>dzwony</strong>: Bogurodzica, św. J&oacute;zef, św. Antoni. Bogurodzica to średniowieczne miano Matki Boskiej, a także tytuł najstarszej pieśni religijnej napisanej w języku polskiej. W skład <strong>zabudowań klasztornych</strong> wchodził jeszcze kości&oacute;ł &ndash; &nbsp;kolegiata Matki Boskiej Nieustającej Pomocy i św. Marii Magdaleny w Poznaniu, czyli <strong>Poznańska Fara</strong>, kt&oacute;ra po starym kościele, doświadczonym przez <strong>kataklizmy dziejowe</strong> i pogodowe, zajmującym dawniej plac Kolegiacki, <strong>odziedziczyła patronkę</strong>.</p>
<p>Kolegium Jezuickie istniało jednak już w XVII wieku i było jedną z dw&oacute;ch poznańskich uczelni wyższych. Pierwszym jej rektorem był <strong>Jakub Wujek</strong> &ndash; autor pierwszego <strong>przekładu</strong> całej Biblii <strong>na język polski</strong>. W XVIII wieku, po likwidacji zakonu jezuit&oacute;w, kolegium połączono z drugą wyższą uczelnią w mieście &ndash; Akademią Lubrańskiego, do tradycji obu tych szk&oacute;ł odwołuje się <strong>UAM</strong>. Za <strong>kontynuatora tradycji</strong> Kolegium uważa się także Liceum św. Marii Magdaleny.</p>
<p>Jednak obecnie kompleks pojezuicki to nie tylko ośrodek władzy świeckiej i duchowej, ale także rozrywki &ndash; <strong>jeśli znuży Cię zwiedzanie</strong>, <strong>wstąp do</strong> <em>Cafe Misja</em> (ul. Gołębia 1) albo znajdującej się na placu Kolegiackim <em>Republiki R&oacute;ż</em>. Obie <strong>kawiarnie</strong> opr&oacute;cz <strong>ciekawego menu</strong> oferują także <strong>strawę duchową</strong>: spotkania z tw&oacute;rcami kultury, koncerty itp. Siedząc w ogr&oacute;dku tej ostatniej <strong>z pewnością zwr&oacute;cisz uwagę na</strong> zakrzywioną linię zabudowy po wschodniej stronie placu &ndash; odtwarza ona kształt dawnych, <strong>średniowiecznych</strong> <strong>mur&oacute;w miejskich</strong>. Plac Kolegiacki <strong>przybliża</strong> także <strong>turystom</strong> i mieszkańcom <strong>symbol miasta</strong> &ndash; niedostępne koziołki trykające się na ratuszowej wieży zostały w 2002 upamiętnione dzięki projektowi Roberta Sobocińskiego<strong> pomnikiem Koziołk&oacute;w</strong>. Jak świadczy złoty błysk rog&oacute;w, dotknięcie ich <strong>przynosi szczęście</strong>.</p>
<p><strong>Więcej informacji:</strong></p>
<p>Urząd Miasta Poznania: <a href="http://bip.poznan.pl/">http://bip.poznan.pl/</a></p>
<p>Fara: <a href="http://www.fara.archpoznan.pl/">http://www.fara.archpoznan.pl/</a></p>
<p><em>Cafe Misja</em>: <a href="http://www.cafemisja.pl/">http://www.cafemisja.pl/</a></p>
<p><em>Republika R&oacute;ż</em>: <a href="http://www.republikaroz.pl/">http://www.republikaroz.pl/</a></p>
<p>Liceum im. Św. Marii Magdaleny: <a href="http://www.marynka.edu.pl/">http://www.marynka.edu.pl/</a></p>
<iframe width="560" height="315" src="https://www.youtube-nocookie.com/embed/A_knuobD-AY?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>