<p>Bazylika archikatedralna św. Apostoł&oacute;w Piotra i Pawła w Poznaniu, bo tak brzmi oficjalna <strong>nazwa poznańskiej katedry</strong>, jest uznawana za jeden z najstarszych i najważniejszych budynk&oacute;w sakralnych w Polsce, nic więc dziwnego, że uhonorowano ją tytułem Bazyliki Mniejszej. Apostołowie Piotr i Paweł patronują także całemu miastu, o czym przypomina herb Poznania. Katedrę wybudowano na <strong>Ostrowie Tumskim</strong>, niewielkiej wysepce na Warcie, gdzie w X wieku znajdował się <strong>gr&oacute;d książęcy</strong>, kt&oacute;rego ważną, nobilitującą częścią była także istniejąca od 968 roku preromańska katedra. Na wyspie znajdziesz m.in. Muzeum Archidiecezjalne mieszczące się w XVI-wiecznym budynku dawnej <strong>Akademii Lubrańskiego</strong>, najstarszej poznańskiej wyższej uczelni. Jeśli więc chcesz zobaczyć poprzedniczkę UAM &ndash; nic prostszego! Najprawdopodobniej tutaj też, w 966 roku, przyjął chrzest książę Mieszko I, co zapoczątkowało <strong>chrystianizację całego kraju</strong>. Znajdująca się w podziemiach misa z X wiek, jak przypuszczają archeologowie, mogła być chrzcielnicą tego pierwszego z historycznych władc&oacute;w Polski. To także <strong>miejsce poch&oacute;wku pierwszych polskich władc&oacute;w</strong> &ndash; w tym pierwszego kr&oacute;la Polski, Bolesława Chrobrego &ndash; pozostałości sarkofag&oacute;w można podziwiać w podziemiach.</p>
<p>Kości&oacute;ł, kt&oacute;ry dziś oglądasz, to powojenna <strong>rekonstrukcja gotyckiej budowli</strong> z XIV i XV wieku. Warto byś zwr&oacute;cił uwagę także na Złotą Kaplicę, powstałą w XIX wieku, by uczcić pierwszych polskich władc&oacute;w.</p>
<p>Katedra otwiera gł&oacute;wny poznański szlak turystyczny: <strong>Trakt Kr&oacute;lewsko- Cesarski</strong>.</p>
<p>Z Ostrowa Tumskiego można przejść Mostem Jordana na <strong>Śr&oacute;dkę</strong>, kt&oacute;ra dzięki rewitalizacji <strong>stała się modnym miejscem spotkań</strong>. Tu r&oacute;wnież powstało najnowsze i najnowocześniejsze muzeum w Poznaniu &ndash; <strong>Brama Poznania ICHOT</strong>. Obiekt ten otrzymał tytuł jednego z 7 nowych Turystycznych Cud&oacute;w Polski w konkursie National Geographic (2014).</p>
<p><strong>Więcej informacji:</strong></p>
<p><strong>Katedra</strong>: <a href="http://www.katedra.archpoznan.pl/">http://www.katedra.archpoznan.pl/</a></p>
<p><strong>Brama Poznania: </strong><a href="http://bramapoznania.pl/en/offer/cathedral-island-audio-tours/">http://bramapoznania.pl/en/offer/cathedral-island-audio-tours/</a>; <a href="http://bramapoznania.pl/en/offer/guided-cathedral-island-tours/">http://bramapoznania.pl/en/offer/guided-cathedral-island-tours/</a></p>
<iframe width="560" height="315" src="https://www.youtube-nocookie.com/embed/a4N5X6XIJ9A?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>