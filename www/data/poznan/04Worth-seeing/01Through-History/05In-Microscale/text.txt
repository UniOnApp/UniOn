<p>Zwarte, barwne, wąskie, często <strong>jednookienne kamieniczki</strong> stojące tuż przy Ratuszu niczym nie przypominają zdobnych sukiennic, ale zatrzymują spojrzenia zwiedzających. Są <strong>świadectwem średniowiecznej struktury miejskiej</strong>, zabudowy targowej. Nazywano je <strong>domkami budniczymi, domami śledziowymi</strong>. W podcieniach handlowano rybami, solą, pochodniami, świecami, pł&oacute;tnem i &hellip; smołą. Dawne kramy wsp&oacute;łcześnie zostały zastąpione przez <strong>urokliwe</strong>, małe <strong>sklepiki z pamiątkami</strong>, tu spotkasz artyst&oacute;w wystawiających swe prace, znajdziesz <strong>unikatowe rękodzieło</strong>. Godło cechu budnik&oacute;w (śledź i trzy palmy) znajdziesz na elewacji kamieniczki nr 17. Koniecznie przejdź się najkr&oacute;tszą ulicą miasta &ndash; ulicę Kurzanoga znajdziesz na tyłach domk&oacute;w budnik&oacute;w. Szczeg&oacute;lnie gwarnie będzie tu w trakcie trwania <strong>Jarmarku Świętojańskiego</strong>. </p>