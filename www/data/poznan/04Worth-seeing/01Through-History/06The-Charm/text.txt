<p>Jeśli będziesz spacerować po Starym Rynku, nie zapomnij zatrzymać się przy <strong>Bamberce</strong> - popularnym pomniku i studzience. Znajduje się ona po zachodniej stronie Ratusza.</p>
<p>Pomyślana jako publiczna studnia, Bamberka <strong>upamiętnia</strong> przybyłych do Poznania na początku XVIII wieku <strong>osadnik&oacute;w z okolic Bambergu</strong>, kt&oacute;rzy mieli zasiedlić wyludnione wojnami i chorobami należące do miasta wsie. </p>
<p><strong>Studzienka</strong> została ufundowana w 1915 roku przez znaną z handlu winem rodzinę Goldenring&oacute;w. Figurę wykonał berliński rzeźbiarz Joseph Wackerle, a pozowała do niej zatrudniona w firmie fundator&oacute;w Jadwiga Gadziemska. </p>
<p>Figurka przedstawia kobietę w charakterystycznym stroju bamberskim, z nosidłami i konwiami używanymi w winiarstwie. </p>
<p>Z wydobywającej się ze studzienki wody korzystali ludzie, ale też zwierzęta, np. konie. Opr&oacute;cz tego były tam też poidła dla ps&oacute;w. </p>