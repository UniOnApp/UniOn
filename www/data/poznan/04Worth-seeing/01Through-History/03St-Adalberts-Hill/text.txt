<p>Wzg&oacute;rze św. Wojciecha wieńczy kości&oacute;ł pod tym samym wezwaniem &ndash; co wiąże się z legendą m&oacute;wiącą, że właśnie w tym miejscu św. Wojciech miał wygłosić kazanie, nim ruszył z wyprawą do Prus. <strong>Gotycki kości&oacute;ł</strong> pochodzący z XV wieku w kolejnych stuleciach przebudowywano, dodając nawy boczne (XVI w.) oraz szczyty fasad i kaplicę (XVII w.). Ostatnie zmiany, inspirowane wystrojem Kościoła Mariackiego w Krakowie &ndash; secesyjne polichromie i witraże &ndash; pojawiły się na początku XX wieku. Niestety, podczas II wojny światowej kości&oacute;ł uległ poważnym zniszczeniom i to, co możesz dziś podziwiać, jest połączeniem tego, co udało się ocalić oraz powojennej rekonstrukcji. Warto zwr&oacute;cić uwagę na <strong>sklepienia gwiaździste oraz sieciowe</strong> (nawa południowa) oraz częściowo zachowane <strong>polichromie Antoniego Procajłowicza</strong>. Do najważniejszych zabytk&oacute;w należy XVI-wieczna <strong>kamienna chrzcielnica</strong> z fragmentarycznie zachowanymi polichromiami oraz charakterystyczne dla polskiej kultury i sztuki XVII- i XVIII-wieczne <strong>portrety trumienne</strong> rodu Naramowickich.</p>
<p>Przed kościołem znajduje się niepozorna<strong>, XV-wieczna dzwonnica</strong> &ndash; najstarszy drewniany zabytek Poznania.</p>
<p>Szczeg&oacute;lną rangę kościoła świętego Wojciecha podkreśla założona w 1923 roku <strong>Krypta Zasłużonych Wielkopolan</strong>. Spoczywają tu szczątki (m.in.) <strong>J&oacute;zefa Wybickiego</strong> &ndash; kompozytora hymnu Polski; <strong>Feliksa Nowowiejskiego</strong> &ndash; wybitnego kompozytora; <strong>Heliodora Święcickiego</strong> &ndash; pierwszego rektora uniwersytetu; <strong>Jana Henryka Dąbrowskiego</strong> &ndash; założyciela Legion&oacute;w Polskich we Włoszech. W samym kościele znajduje się natomiast sarkofag <strong>Karola Marcinkowskiego</strong> &ndash; wybitnego społecznika i lekarza. </p>
<p><strong>Zwiedzanie Krypty Zasłużonych Wielkopolan &ndash; bezpłatne, po uprzednim uzgodnieniu w biurze parafialnym.</strong></p>
<p>UWAGA: podczas mszy św. nie powinno się odwiedzać kościoła w celach turystycznych.</p>
<p><strong>Adres</strong>: Wzg&oacute;rze Świętego Wojciecha 1</p>
<iframe width="560" height="315" src="https://www.youtube-nocookie.com/embed/rxw4q98eMZc?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>