<p><strong>Obowiązkowym punktem na mapie</strong> Poznania jest największy park Poznania o powierzchni ok. 100 hektar&oacute;w, kt&oacute;ry dzisiaj <strong>nosi nazwę</strong> Park Cytadela.</p>
<p>Zbudowany został w latach 1963-1970 na terenach, gdzie wcześniej znajdował się Fort Winiary. W 2008 roku został on <strong>uznany za pomnik historii</strong>.</p>
<p>Do parku wejść można od strony al. Armii Poznań, podążając monumentalnymi schodami, na szczycie kt&oacute;rych znajduje się Pomnik Bohater&oacute;w, liczący 23 metry wysokości. Pomnik ten został odsłonięty 23 lutego 1946 roku na pamiątkę pierwszej rocznicy wyzwolenia Poznania spod okupacji niemieckiej.</p>
<p>Park ten <strong>kryje wiele świadectw o wydarzeniach historycznych</strong>.</p>
<p>Znajduje się tu kilka cmentarzy, m.in. Cmentarz Garnizonowy, Cmentarz Bohater&oacute;w Polskich, wojenny cmentarz Bohater&oacute;w Radzieckich, Cmentarz Prawosławny. Znajdują się na nich <strong>mogiły wojskowych</strong>, żołnierzy, ofiar terroru hitlerowskiego i sowieckiego, jak r&oacute;wnież <strong>zbiorowe groby</strong> jeńc&oacute;w francuskich i rosyjskich.</p>
<p>W murach fortecznych znajdują się dwa muzea (Muzeum Uzbrojenia i Muzeum Armii Poznań) oraz <strong>oddziały</strong> Wielkopolskiego <strong>Muzeum</strong> Walk Niepodległościowych w Poznaniu.</p>
<p>Warto r&oacute;wnież obejrzeć ocalałe <strong>obiekty forteczne</strong>, jak na przykład:</p>
<p>Rawelin I (p&oacute;łksiężyc, dwuramiennik); <strong>Redutę</strong>, Bastion i Estakadę Małej i Wielkiej Śluzy.</p>
<p>Chodząc alejkami parku, <strong>warto zatrzymać się</strong> też <strong>przy</strong> Pomniku Bohater&oacute;w, Amfiteatrze, Dzwonie Pokoju i Przyjaźni Między Narodami czy rozarium.</p>
<p>Obowiązkowym punktem w parku jest też <strong>zesp&oacute;ł rzeźb</strong> Magdaleny Abakanowicz <em>Nierozpoznani</em>, kt&oacute;ry powstał w 2002 roku. Zlokalizowany jest on <strong>w centralnej części parku</strong>, niedaleko Muzeum Uzbrojenia. Z pewnością zrobi na Tobie ogromne wrażenie grupa 112 żeliwnych, ponad dwumetrowych figur przypominających ludzkie, bezgłowe postaci.</p>
<p>Więcej informacji o parku w języku angielskim:</p>
<p><a href="http://cytadela.scienceontheweb.net/main.html">http://cytadela.scienceontheweb.net</a></p>
<iframe width="560" height="315" src="https://www.youtube-nocookie.com/embed/V4YK9924vT8?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>