<p>Na Starym Rynku jest jedno miejsce, kt&oacute;re kiedyś <strong>budziło strach i grozę</strong>. Nikt <strong>dobrowolnie</strong> nie chciał się przy nim znaleźć. Jednak dzisiaj, gdy będziesz w tamtych okolicach, <strong>zatrzymaj się na chwilę</strong>, by zobaczyć, jak kiedyś wyglądał obiekt, przy kt&oacute;rym <strong>wykonywano kary za popełnione przestępstwa</strong>.</p>
<p>To miejsce znajduje się przy południowo-wschodnim <strong>narożniku </strong>Ratusza i nazywa się <strong>Pręgierzem</strong>. Jest to ośmioboczna, p&oacute;źnogotycka kolumna, kt&oacute;ra mierzy 5,5 m wysokości. Na samej g&oacute;rze widnieje postać <strong>kata</strong> w stroju <strong>rycerza z uniesionym mieczem</strong>. Miecz ten symbolizuje tzw. <em>prawo miecza</em> (łac. <em>ius galdii</em>), czyli prawo do ferowania wyroku śmierci nadane Poznaniowi w 1298 przez Władysława Łokietka. Pręgierz postawiono w tym miejscu w 1535 roku. </p>
<p>Wybudowano go z pieniędzy zebranych od kobiet, kt&oacute;re w tamtym czasie <strong>zbyt elegancko się ubierały</strong> i za to <strong>musiały płacić kary</strong>.</p>
<p>Do pręgierza przymocowane były żelazne obręcze, do kt&oacute;rych przywiązywano <strong>skazańc&oacute;w</strong>. W miejscu tym wykonywano r&oacute;żnego rodzaju kary, np. chłosty, obcinania uszu, palc&oacute;w czy ręki.</p>