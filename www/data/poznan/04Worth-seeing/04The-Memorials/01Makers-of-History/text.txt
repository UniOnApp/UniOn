<p>Pomnik Ofiar Czerwca 1956, zwany popularnie <em>Poznańskimi Krzyżami</em>, jest dzisiaj jednym z symboli Poznania. Stoi na placu Mickiewicza, w centrum miasta, w sąsiedztwie pomnika Adama Mickiewicza. <strong>Powstał</strong> on <strong>ku pamięci</strong> <strong>wydarzeń politycznych</strong>, kt&oacute;re <strong>miały miejsce</strong> w Poznaniu w czerwcu 1956 roku. W tym czasie doszło do <strong>strajku generalnego</strong> i <strong>demonstracji ulicznych</strong>, kt&oacute;re były <strong>protestem przeciwko &oacute;wcześnie panującej władzy</strong>. Strajki te wybuchły najpierw w największych zakładach pracy w mieście, a następnie tysiące robotnik&oacute;w <strong>wyszło na ulice</strong>. <strong>Protestujący domagali się</strong> przede wszystkim <strong>cofnięcia narzuconych norm pracy, obniżenia cen i podwyższenia płac</strong>. Władza zdecydowała się na <strong>użycie sił wojskowych i policyjnych</strong> w celu <strong>pacyfikacji demonstracji</strong>. W tym czasie zginęło kilkadziesiąt os&oacute;b. </p>
<p>Wydarzenia te upamiętniają właśnie Poznańskie Krzyże, kt&oacute;re zostały oficjalnie odsłonięte w 25. rocznicę, to jest 28 czerwca 1981 roku.</p>
<p>Pomnik <strong>składa się</strong> z dw&oacute;ch połączonych stalowych krzyży 19,5- oraz 21-metrowego (symbole śmierci i zmartwychwstania) oraz monumentu z głową orła. Na lewym krzyżu widnieje data 1956, nawiązująca do Poznańskiego Czerwca 56, na prawym zaś <strong>umieszczone są daty</strong> 1968, 1970, 1976, 1980 i 1981. Po prawej stronie pomnika znajdują się gł&oacute;wne <strong>hasła protestujących</strong> robotnik&oacute;w: <em>O Boga, Za wolność, prawo i chleb</em> oraz podpis: <em>Czerwiec 1956</em>. </p>