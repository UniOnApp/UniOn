<p>Adam Mickiewicz to <strong>jeden z największych polskich poet&oacute;w</strong>, kt&oacute;rego dzieła znane są na całym świecie. </p>
<p>To właśnie w Poznaniu powstał pierwszy na ziemiach polskich <strong>pomnik</strong> tego <strong>wieszcza</strong>. Adam Mickiewicz <strong>przebywał</strong> w Poznaniu i Wielkopolsce od sierpnia 1831 do marca 1832 roku. Przybył on na te tereny w celu <strong>nielegalnego</strong> <strong>przekroczenia granicy</strong> prusko-rosyjskiej i przyłączenia się do <strong>powstańc&oacute;w listopadowych</strong>. Podjął kilka pr&oacute;b, jednak nie udało mu się przedostać do powstańc&oacute;w. </p>
<p>Po śmierci poety 26 listopada 1855 roku szybko zawiązał się w Poznaniu komitet, kt&oacute;ry zajął się <strong>organizacją uroczystości pogrzebowych</strong> ku czci wieszcza. P&oacute;źniej zebrano fundusze, by <strong>postawić pomnik</strong> poecie. Na tw&oacute;rcę monumentu wybrano Władysława Oleszczyńskiego, gł&oacute;wnie dlatego, że znał on Adama Mickiewicza osobiście. Pomnik Mickiewicza uroczyście <strong>odsłonięto</strong> 7 maja 1859 roku. Rzeźbiarz przedstawił Mickiewicza w pozycji wyprostowanej. Lewa ręka przyciskała leżącą na skale kartę papieru, a prawa przytrzymywała płaszcz. </p>
<p>Pomnik nie przetrwał czas&oacute;w wojny. Został zniszczony przez Niemc&oacute;w w 1939 roku.</p>
<p>Środowisko poznańskie zadbało jednak o to, by odpowiednio <strong>zachować pamięć o poecie</strong> i rozpoczęło starania o <strong>odbudowę pomnika</strong>. Nowy monument został odlany w Katowicach, a jego odsłonięcie miało miejsce 29 maja 1960 roku. Jest to czterometrowa figura ustawiona na dwumetrowym cokole, dzięki czemu pomnik g&oacute;ruje nad okolicą.</p>
<p>Pomnik znajduje się na placu Mickiewicza, obok pomnika Poznańskiego Czerwca, tuż przy Collegium Minus Uniwersytetu im. Adama Mickiewicza. </p>