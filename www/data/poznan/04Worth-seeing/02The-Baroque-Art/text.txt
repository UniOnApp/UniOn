<p><strong>Wałęsając się</strong> w okolicach Starego Rynku<strong>, nie możesz przegapić</strong> charakterystycznej r&oacute;żowo-białej fasady zamykającej ulicę Świętosławską. To Kolegiata Poznańska, kt&oacute;rej pełna nazwa <strong>może onieśmielać</strong>: <strong>Bazylika kolegiacka Matki Boskiej Nieustającej Pomocy i św. Marii Magdaleny w Poznaniu</strong>. Poznaniacy m&oacute;wią jednak o niej po prostu <strong><em>Fara</em></strong>, co oznacza (z j. niemieckiego) <strong>kości&oacute;ł parafialny</strong>. Od 2010 <strong>nosi ona zaszczytny tytuł</strong> Bazyliki Mniejszej, przyznawany kościołom <strong>o wyjątkowej wartości</strong>. Farę budowano na przełomie XVII i XVIII wieku przez niemal 50 lat na potrzeby <strong>Kolegium Jezuickiego</strong>. Pozostałe budynki Kolegium znajdują się przy Placu Kolegiackim.</p>
<p><strong>Jeśli przyjrzysz się uważnie</strong>, nad portykiem dostrzeżesz posąg przedstawiający założyciela zakonu jezuit&oacute;w, Ignacego Loyolę.</p>
<p>Fara szczyci się mianem <strong><em>perły baroku</em></strong> &ndash; sukcesywnie przeprowadzany remont rzeczywiście <strong>pozwala dostrzec</strong> <strong>wspaniałość tego zabytku</strong>. Kości&oacute;ł zbudowano <strong>na planie krzyża łacińskiego</strong> i ma postać tr&oacute;jnawowej bazyliki z transeptem. Fasadę nawiązującą do kształtu Il Ges&uacute; zaprojektował Bartłomiej Natanial Wąsowki u schyłku XVIII wieku, posiada ona trzy kondygnacje ozdobione licznymi posągami świętych: środkową zajmują wizerunki świętych związanych z poznańską diecezją, a najwyższą &ndash; z zakonem jezuit&oacute;w. Kości&oacute;ł <strong>posiada wiele charakterystycznych barokowych element&oacute;w</strong>: malarstwo iluzoryczne (m. in pseudokopułę), sztukaterie, fałszywe marmurowe kolumny. Ołtarz został zaprojektowany przez Pompeo Ferrariego i przedstawia patron&oacute;w kościoła - św. Stanisława Biskupa oraz św. Stanisława Kostkę. Malowidła na suficie nawy gł&oacute;wnej opowiadają historię tego pierwszego. Kości&oacute;ł posiada kaplice boczne, loggię oraz emporę ch&oacute;rową.</p>
<p><strong>Największą sławę</strong> Fara <strong>zawdzięcza</strong> jednak <strong>organom</strong>, stworzonym przez światowej sławy mistrza <strong>Fiedricha Ladegasta</strong> w latach 1872-1876. <strong>Jeśli Jesteś miłośnikiem muzyki, koniecznie odwiedź Farę w sobotę</strong>. Co tydzień od 20 lat w ten właśnie dzień o 12.15 rozpoczyna się <strong><em>Koncert Farny</em></strong>&ndash; można posłuchać największych wirtuoz&oacute;w muzyki organowej. <strong>Jeśli będziesz miał szczęście</strong> (<strong>lub pecha</strong> &ndash; zależnie jak na to spojrzysz), może zobaczysz także <strong>damę w czerni</strong> &ndash; ducha <strong>anonimowej fundatorki instrumentu</strong>. <strong>Tradycją stał się</strong> lipcowy festyn pod nazwą <em>Warkocz Magdaleny</em> &ndash; odbywa się w&oacute;wczas konkurs na najdłuższy warkocz i wiele innych ciekawych wydarzeń.</p>
<p>Przy kościele działa prężna rzymsko-katolicka parafia.</p>
<p><strong>Zwiedzanie</strong>:</p>
<p><strong>indywidualnie</strong> codziennie 6.00-19.30, bezpłatne. UWAGA: podczas mszy św. nie powinno się odwiedzać kościoła w celach turystycznych.</p>
<p><strong>z przewodnikiem</strong>: w każdą sobotę ok. 12.45, za niewielką opłatą; możliwe do wyboru 3 trasy.</p>
<p><strong>z organistą</strong>: poznawanie tajemnic słynnych organ&oacute;w; trzeba um&oacute;wić się telefonicznie, za niewielką opłatą.</p>
<p><strong>Adres: </strong>ul. Klasztorna 11</p>
<p><strong>Więcej informacji: </strong></p>
<p>Fara: <a href="http://www.fara.archpoznan.pl/">http://www.fara.archpoznan.pl/</a>;&nbsp;<a href="http://poznanskiehistorie.blogspot.com/2012/06/poznanskie-organy-ladegasta.html">http://poznanskiehistorie.blogspot.com/2012/06/poznanskie-organy-ladegasta.html</a></p>
<p>Organy Ladegasta: <a href="http://www.organyfarne.pl/">http://www.organyfarne.pl/</a></p>
<p><iframe src="https://www.youtube-nocookie.com/embed/NJ_4PK2MUVc?rel=0&amp;controls=0&amp;showinfo=0" width="560" height="315" frameborder="0" allowfullscreen="allowfullscreen"></iframe></p>