<p>Potężna, charakterystyczna czerwona bryła <strong>Centrum Handlu, Sztuki i Biznesu Stary</strong> <strong>Browar</strong> z lśniącymi metalowymi elementami na trwałe wpisała się w kulturalny i handlowy krajobraz Poznania, choć istnieje ledwie od <strong>2003</strong> roku. Powstało ono za sprawą <strong>Grażyny Kulczyk</strong> w niszczejących od lat 80. XX wieku budynkach browaru założonego jeszcze w połowie XIX wieku przez Abrosiusa Huggera.</p>
<p>Obecnie w Starym Browarze znajdują się liczne sklepy (zar&oacute;wno sieciowe, jak i butiki projektant&oacute;w), punkty usługowe i gastronomiczne. Co ciekawe, zakupy czy towarzyskie spotkania niepostrzeżenie zmieniają się w <strong>wyprawę do świata sztuki</strong>, w przestrzeni galerii wyeksponowano bowiem liczne dzieła <strong>sztuki wsp&oacute;łczesnej</strong> (m.in. Choe U&rsquo;Rama, Igora Mitoraja, Alessandro Mendiniego). Sam budynek Starego Browaru także zwraca uwagę: relief fasady nowego skrzydła jest wsp&oacute;lnym dziełem Studia ADS i Adama Garnka. Projekt spotkał się z uznaniem fachowc&oacute;w oraz mieszkańc&oacute;w (okrzyknięto go jedną z 20 <strong>ikon polskiej architektury</strong> po 1989 roku, a także przyznano mu Nagrodę im. Jana Baptysty Quadro za najlepszy budynek postawiony w Poznaniu w 2003 roku). Centrum organizuje także wystawy czasowe, koncerty, seanse kinowe itp. Takie wykorzystanie przestrzeni to realizacja <strong>Idei 50 50 </strong>Grażyny Kulczyk, zakładającej, że 50% przedsięwzięcia zajmuje sztuka, pozostałą zaś to, co właściwe temu miejscu. Po uprzednim um&oacute;wieniu się Stary Browar możesz zwiedzić z przewodnikiem. Jeśli natomiast sam chcesz być na bieżąco z wydarzeniami i ofertami Centrum, zainstaluj aplikację, kt&oacute;rą ono oferuje.</p>
<p>Stary Browar zyskał prestiżowe nagrody dla <strong>Najlepszego Centrum Handlowego w Europie</strong> (2008) oraz <strong>dla Najlepszego Centrum Handlowego na Świecie</strong> (2005).</p>
<p>Pod budynkiem znajduje się wielopoziomowy płatny parking z 1000 miejsc.</p>
<p><strong>Adres</strong>:</p>
<p>ul. P&oacute;łwiejska 42</p>
<p><strong>Godziny otwarcia:</strong></p>
<p>dni robocze: 09:00-21:00</p>
<p>niedziela: 10:00-20:00</p>
<p><a href="http://www.starybrowar5050.com/en/">http://www.starybrowar5050.com/en/</a></p>
<p><a href="https://www.facebook.com/starybrowar5050/">https://www.facebook.com/starybrowar5050/</a></p>