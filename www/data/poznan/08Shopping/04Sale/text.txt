<p><em>Sale, solde, saldo, </em><strong><em>posezonowa wyprzedaż</em></strong><em>, </em><strong><em>obniżka,</em></strong> <strong><em>przecena</em></strong><em>, rasprodaża, </em><em>Ausverkauf</em> &ndash; jak lubimy te słowa! We wszystkich językach <strong>brzmią tak samo miło dla ucha.</strong> Zwłaszcza kiedy Jesteś studentem i masz <strong>ograniczone środki</strong>. Stypendium nie jest wysokie, a trzeba <strong>opłacić</strong> miejsce do spania, jedzenie, bilety do domu&hellip; Wyprzedaże są <strong>świetną okazją</strong>, by kupić sobie coś <strong>nowego, modnego za niewielkie pieniądze</strong>. Warto więc wiedzieć, kiedy zaczyna się czas posezonowych obniżek.</p>
<p><strong>Pierwsza fala wyprzedaży</strong> odzieży jesienno-zimowej rusza jeszcze <strong>w grudniu, po Bożym Narodzeniu</strong> (choć często już na kilka tygodni przed, czego nie zauważamy zajęci przygotowaniami do Świąt) i trwa przez <strong>styczeń,</strong> a ceny są często obniżone nawet o 70%. <strong>W lutym</strong> zaś wchodzi kolekcja wiosenna i reszta ubrań jesiennych osiąga <strong>najniższe ceny</strong>. Jednak wtedy trudno już znaleźć interesujący nas <strong>rozmiar</strong> czy model. </p>
<p><strong>Marzec, kwiecień, maj</strong> to czas tzw. <strong>mid-season sale</strong>, czyli wyprzedaże w środku sezonu. Wtedy możemy trafić na obniżki około 30%.</p>
<p>Modele <strong>odzieży letniej</strong> możemy kupić w obniżonych cenach już <strong>od czerwca</strong>, ale najlepszy czas na zakup wymarzonej letniej sukienki nawet 70-90% taniej to <strong>lipiec/sierpień</strong>. Udanych zakup&oacute;w!</p>
