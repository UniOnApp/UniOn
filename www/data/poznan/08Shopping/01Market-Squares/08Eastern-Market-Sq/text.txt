<p>Jest to najmniej znany i najbardziej <strong>zapomniany</strong> spośr&oacute;d wszystkich rynk&oacute;w miejskich, choć założony niemal 100 lat temu. Przed wojną <strong>otoczony</strong> był pięknymi kamienicami, kt&oacute;re, niestety, <strong>nie przetrwały</strong> i nigdy nie zostały odbudowane. Od czas&oacute;w powojennych rynek <strong>odchodził w zapomnienie</strong> i tak jest po dziś dzień. Istniało wiele <strong>projekt&oacute;w odbudowy</strong> i <strong>zagospodarowania rynku</strong>, ale żadnego z nich nie udało się zrealizować. Z ciekawszych miejsc należy wspomnieć odnowioną <strong>strażnicę pożarną</strong> w kształcie wieży z 1900 r., w kt&oacute;rej swą siedzibę mieli poznańscy <strong>strażacy-ochotnicy</strong>. Była wtedy <strong>nieformalnym symbolem</strong> rynku i obecnie r&oacute;wnież jest najbardziej charakterystycznym budynkiem w tej części miasta, choć nie pracują już tam strażacy, lecz znajduje się&hellip;. <strong>hurtownia</strong>. </p>
<p>Niestety, brak wizji urbanistycznej spowodował, że rynek uległ <strong>degeneracji</strong> i p&oacute;ki co nie ma plan&oacute;w, by <strong>przywr&oacute;cić</strong> jego dawny <strong>blask</strong>. Jednak <strong>paradoksalnie</strong> to właśnie dzięki temu zaniedbaniu zachował sw&oacute;j małomiasteczkowy klimat.</p>