<p>Dlaczego <strong>ścisłe centrum</strong> Poznania (jak i wielu innych polskich miast) <strong>nazywane jest Starym Rynkiem</strong>? Co oznacza słowo <em>rynek</em>? Czy w mieście jest tylko jeden rynek?</p>
<p>Ot&oacute;ż <strong>wsp&oacute;łcześnie</strong> słowo <em>rynek</em> ma <strong>wiele znaczeń</strong>, a <strong>pochodzi</strong> od niemieckiego słowa <em>Ring</em> oznaczającego <strong>pierścień</strong>. Większość polskich miast <strong>założono</strong> właśnie według prawa niemieckiego, kt&oacute;re stanowiło, by <strong>w sercu miasta</strong> <strong>wyznaczyć plac</strong> i na środku wybudować ratusz (siedzibę władz miejskich) oraz <strong>budynek handlowy</strong>. Taka zabudowa wyglądem faktycznie <strong>przypomina</strong> pierścień. Obecnie słowa <em>rynek</em> używamy także w odniesieniu do każdego placu targowego. Gdy Polak m&oacute;wi <em>idę na zakupy na rynek</em>, ma na myśli plac targowy, gdzie na straganach może kupić świeże warzywa i owoce. A takich rynk&oacute;w w Poznaniu jest kilka. Poznajcie je wszystkie!</p>
<p>Czy wiesz, że w Poznaniu opr&oacute;cz Starego Rynku znajdują się jeszcze cztery inne rynki? <strong>Mieszczą się</strong> one w czterech <strong>dzielnicach Poznania</strong>, kt&oacute;re do początk&oacute;w XX wieku były <strong>osobnymi miejscowościami</strong>, dlatego też posiadały swoje rynki z placami targowymi i siedzibami władz miejskich. Po włączeniu w granice Poznania zaczęły pełnić funkcje ryneczk&oacute;w handlowych, na kt&oacute;rych można kupić <strong>produkty</strong> z wielkopolskich wsi. <strong>Czynią</strong> one Poznań wyjątkowym na tle innych polskich miast, ponieważ są przykładem najlepszych rozwiązań urbanistycznych w Polsce z przełomu XIX i XX wieku. Niekt&oacute;re z nich są piękne i rozwijające się, inne zaniedbane i zapomniane, a jeszcze inne zupełnie zatraciły sw&oacute;j dawny charakter. Ale warto odwiedzić je wszystkie!</p>