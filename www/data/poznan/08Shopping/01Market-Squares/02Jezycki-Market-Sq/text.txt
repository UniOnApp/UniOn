<p>Rynek Jeżycki <strong>słynie</strong> dziś gł&oacute;wnie z największego i najpopularniejszego wśr&oacute;d poznaniak&oacute;w <strong>targowiska</strong>, ulokowanego na dużym placu w sercu dzielnicy Jeżyce. Położony jest przy ulicy Jana Henryka Dąbrowskiego, najdłuższej ulicy Poznania (8,5 km), kt&oacute;ra zwana była kiedyś Drogą Berlińską, ponieważ to właśnie stamtąd wyruszano do stolicy Niemiec. Podr&oacute;ż trwała wtedy 26 godzin, dzisiaj zaledwie 3. Wok&oacute;ł rynku stoją malownicze secesyjne kamienice projektu najsłynniejszych przedwojennych poznańskich architekt&oacute;w. </p>
<p>Na licznych <strong>straganach</strong> znajdziesz świeże warzywa i owoce, a także ubrania, wyroby g&oacute;ralskie, słodycze i inne produkty. Niekt&oacute;re mogą cię zdziwić, np. produkty sprowadzane z Niemiec, kt&oacute;re niegdyś uchodziły za towary luksusowe. Jednak Rynek Jeżycki słynie przede wszystkim ze stragan&oacute;w z kwiatami (czyli <strong>kwiaciarni</strong>) &ndash; jest ich kilkanaście, niekt&oacute;re <strong>czynne</strong> całą dobę. Polacy <strong>uwielbiają</strong> kwiaty i każda okazja jest dobra do ich <strong>wręczenia</strong>: <strong>urodziny, imieniny, podziękowania, gratulacje, przeprosiny, wyznania miłosne</strong>. Doświadczone kwiaciarki pomogą ci skomponować bukiet odpowiedni do każdej okazji, pamiętaj tylko, by nigdy nie kupować chryzantem &ndash; te kwiaty <strong>zarezerwowane</strong> są w Polsce tylko na <strong>uroczystości pogrzebowe</strong>. </p>
<p>Warto też oddalić się nieco od Rynku Jeżyckiego i przejść na ulicę Roosvelta, gdzie pod numerem 5 mieszkała słynna powieściowa rodzina- rodzina Borejko. Słynna z kultowych powieści Małgorzaty Musierowicz, poznanianki i pisarki dla dzieci. Perypetie rodziny Borejko i secesyjną kamienicę, w kt&oacute;rej mieszkali, znają niemal wszystkie dzieci i młodzież w Polsce. </p>
<p>Rynek Jeżycki <strong>był </strong>też <strong>świadkiem mrocznych wydarzeń</strong>. Podczas <strong>strajk&oacute;w</strong> tzw. czerwca 1956, w okolicach rynku znaleziono ciało 13-letniego chłopca zabitego strzałem w plecy. Na jego cześć nazwano ulicę, kt&oacute;ra znajduje się vis-a-vis jeżyckiego kina <em>Rialto</em> &ndash; ulica Romka Strzałkowskiego.</p>
<iframe width="560" height="315" src="https://www.youtube-nocookie.com/embed/wlV9k6DwZfM?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>