<p>Jeden z najstarszych plac&oacute;w Poznania, znany już od średniowiecza, znajduje się w ścisłym centrum, tuż przy Starym Rynku, na miejscu dawnego przedmieścia zwanego Glinki. Kiedyś ten plac <strong>wyglądał</strong> zupełnie <strong>inaczej</strong>: znajdowały się tam <strong>cegielnie</strong>, <strong>młyn wodny</strong> napędzany wodą z rzeki Bogdanki oraz niewielki <strong>staw</strong>, kt&oacute;ry przez kr&oacute;tki czas <strong>służył</strong> mieszkańcom <strong>jako kąpielisko</strong>. Obecnie <strong>nie ma</strong> po nich <strong>śladu</strong>, a rzeka Bogdanka płynie kanałami pod zabudową miejską. Przed wojną plac otoczony był pięknymi zabytkowymi kamienicami, niestety z bombardowań wojennych <strong>ocalały</strong> tylko dwie: ogromna kamienica pod numerem 28 z początku XX wieku oraz pruski budynek Archiwum Państwowego. Zabudowa, kt&oacute;rą możesz zobaczyć wsp&oacute;łcześnie, to <strong>socrealistyczna koncepcja</strong> z lat 50-tych zrealizowana przez poznańskich architekt&oacute;w. W założeniu nowe budynki miały nawiązywać do przedwojennych kamienic i zdaniem poznaniak&oacute;w ten efekt udało się osiągnąć, choć <strong>mieszkańcy narzekają</strong> na małe i <strong>niefunkcjonalne wnętrza</strong>. <strong>Z ciekawostek</strong> można dodać, że to właśnie przy Placu Wielkopolskim mieściła się jedna z pierwszych kawiarni poznańskich, otwarta przez Jana Geislera w 1786 roku.&nbsp;</p>
<p>Obecnie na Placu Wielkopolskim znajduje się jeden z większych <strong>targ&oacute;w żywnościowych</strong>, co jest symboliczne ze względu na mające tam miejsce tzw. rozruchy głodowe w Poznaniu z 1847 roku, kiedy to ceny żywności były tak wysokie, że wielu mieszkańc&oacute;w głodowało, a ulice były pełne <strong>żebrak&oacute;w</strong>. Doprowadziło to do starć między policją a głodującymi.&nbsp;</p>
<iframe width="560" height="315" src="https://www.youtube-nocookie.com/embed/hatzTP1t9Ys?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>