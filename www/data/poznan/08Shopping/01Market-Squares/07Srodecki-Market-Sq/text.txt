<p>Rynek Śr&oacute;decki jest swoistym <strong>fenomenem</strong> w Poznaniu. Do niedawna zapomniany przez wszystkich, obecnie przeżywa <strong>ponowny rozkwit</strong>, kt&oacute;ry &ndash; zdaniem wielu poznaniak&oacute;w- <strong>zawdzięcza&hellip; muralowi</strong>. W rzeczywistości jest to tylko fragment nieistniejącego już w całości dawnego Rynku Śr&oacute;deckiego. Co ciekawe, ten dawny rynek był większy od centralnego Starego Rynku, a nawet do lat 60-tych posiadał sw&oacute;j ratusz! Niestety, rynek bardzo <strong>ucierpiał </strong>w czasach wojny, ratusz został <strong>zburzony</strong>, a dużą część rynku przeznaczono pod budowę dwupasmowej ulicy. Od tego czasu rynek <strong>popadał w zapomnienie</strong>. Ponownie głośno stało się o nim w 2015 roku, kiedy to na jednej ze ścian kamienic <strong>odsłonięto</strong> tr&oacute;jwymiarowy <strong>mural</strong> zatytułowany <em>Opowieść śr&oacute;decka z trębaczem na dachu i kotem w tle</em>. <strong>Malowidło</strong> powstało <strong>w oparciu o zdjęcie</strong> pochodzące z lat 20-tych XX wieku i <strong>odbiło się</strong> szerokim <strong>echem</strong> w mediach europejskich. Obecnie na tym niewielkim już rynku (to właśnie tutaj znajduje się najkr&oacute;tsza ulica Poznania &ndash; ulica św. Jacka o długości 50 m.) nie ma placu targowego ze straganami, ale przy każdej z uliczek ulokowane są urokliwe restauracje, bary i kawiarnie <strong>serwujące</strong> kuchnię całego świata! A wszystko to w <strong>harmonii</strong> z pobliskimi XVIII-wiecznym <strong>klasztorem</strong> i XVII-wiecznym <strong>kościołem</strong> św. Małgorzaty. Można powiedzieć, że mural <strong>odczarował dzielnicę</strong> i <strong>przywraca jej dawną świetność</strong>. Jednak ci, kt&oacute;rzy tęsknią za dawnym Rynkiem, mogą wybrać się na organizowane cyklicznie przez pobliskie centrum Brama Poznania wystawy o Rynku i dzielnicy Śr&oacute;dka. Są to swoiste <strong>podr&oacute;że w czasie</strong>: można zwiedzić <strong>niedostępne</strong> na co dzień zabytki, zobaczyć wystawę starych fotografii, spr&oacute;bować dawnych <strong>smakołyk&oacute;w</strong> (np. <strong>zupy piwnej</strong>), przespacerować się z przewodnikiem po ulicach Śr&oacute;dki i posłuchać opowieści starszych śr&oacute;dczan o życiu codziennym w dawnej dzielnicy.</p>
<p>Planuje się także odbudowę nieistniejącego rynku, ale z pewnością będzie to przedsięwzięcie trudne i potrwa wiele lat!</p>
<p>&nbsp;Info: <a href="http://bramapoznania.pl">bramapoznania.pl</a></p>
<p><iframe src="https://www.youtube-nocookie.com/embed/kaKsnnEKBLg?rel=0&amp;controls=0&amp;showinfo=0" width="560" height="315" frameborder="0" allowfullscreen="allowfullscreen"></iframe></p>