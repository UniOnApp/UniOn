<p>Koniecznie odwiedź <strong>park krajobrazowy</strong> Puszczy Zielonki! To najrozleglejszy <strong>teren leśny</strong> w okolicach Poznania, krajobrazowo urozmaicony, zapraszający do podejmowania aktywności na świeżym powietrzu. Jeśli poszukujesz ciszy, wybierz trasę spacerową &ndash; możesz zdecydować się na szlak filozoficzny, zakonny, śr&oacute;dleśny lub letniskowy (w opracowaniu znawcy puszczy, Bogdana Kucharskiego). Jeśli jeździsz nie tylko rowerami miejskimi, zmierz się z Dużym (ok. 50 km) lub Małym (35 km) <strong>Pierścieniem Rowerowym</strong>. A może wolisz Cysterski Szlak Rowerowy, ciągnący się z Poznania do Dąbr&oacute;wki Kościelnej, łącznie liczący 140 km? Interesujące propozycje tras rowerowych znajdziesz poniżej:</p>
<p><a href="http://turystyka.puszcza-zielonka.pl/szlaki-turystyczne/szlaki-rowerowe/">http://turystyka.puszcza-zielonka.pl/szlaki-turystyczne/szlaki-rowerowe/</a></p>
<p>Dla <strong>poszukiwaczy silnych emocji</strong> przeznaczona jest rowerowa droga z Murowanej Gośliny do Czerwonaka, proponowana przez Wojciecha Gogolewskiego. Nazywana <strong><em>ekstremalną</em></strong> zakłada <strong>przejazd</strong> przez <strong>piaszczyste partie</strong>, <strong>błotniste fragmenty</strong> (zwłaszcza po deszczu), <strong>strome nachylenia terenu</strong> i <strong>gwałtowne zjazdy</strong> (jeden z nich określany jako <em>killer)</em>. Niczym <strong>trekking</strong>! Zdobądź Dziewiczą G&oacute;rę i poznaj historię tej nazwy.</p>
<p>A może Puszcza Zielonka z perspektywy jezior? <strong>Spływ</strong> ma długość 11 km, dostępne są dwa pola biwakowe. O czystości jezior i rzek Puszczy Zielonki świadczy <strong>obecność bobr&oacute;w</strong>.</p>
<p>Obszar Natura 2000 <em>Uroczyska Puszczy Zielonka</em>, powołany dla ochrony ekosystem&oacute;w leśnych, zapewnia spotkanie z niezwykłą roślinnością &ndash; już same nazwy zapowiadają tę niezwykłość: wawrzynek wilcze łyko, lilia złotogł&oacute;w, kruszczyk szerokolistny.</p>
<p>Wolisz obserwację fauny? Poszukaj niezwykłych motyli, kt&oacute;re występują tu w niewiarygodnej liczbie ponad 500 gatunk&oacute;w. Uważni <strong>badacze natury</strong> mogą liczyć na dostrzeżenie <strong>siedlisk ptasich</strong>: bielika czy bociana czarnego. Uważaj na nietoperze!</p>
<p>Podziwiając naturę, nie pomiń piękna <strong>drewnianych kościoł&oacute;w</strong>, zapamiętaj tajemniczy <strong>słup graniczny</strong> (być może to fragment przedstawienia pogańskiego b&oacute;stwa Świętowita). Szczeg&oacute;ły znajdziesz tutaj:</p>
<p><a href="https://www.murowana-goslina.pl/159,park-krajobrazowy-puszcza-zielonka">www.murowana-goslina.pl/159,park-krajobrazowy-puszcza-zielonka</a></p>
<p>Nazwa rajdu <strong><em>Puszcza wpuszcza</em></strong> mogłaby być sloganem reklamowym! Czy to nie świetne ćwiczenie wymowy?</p>