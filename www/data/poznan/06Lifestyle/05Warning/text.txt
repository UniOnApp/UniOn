<p>Poznań jest uznawany za <strong>bezpieczne</strong>, <strong>spokojne miasto</strong>, co nie oznacza jednak, że nie zdarzają się tu niepokojące incydenty. Choć znacząco spada liczba przestępstw, a ich wykrywalność systematycznie wzrasta, ryzykownie jest wybierać się na samotne nocne wyprawy w niekt&oacute;re rejony miasta. <strong>Mroczne historie stereotypowo</strong> przypisuje się Wildzie, Łazarzowi czy Jeżycom &ndash; to jednak opowieści od lat nieweryfikowane, powtarzane, <strong>pochodne miejskich mit&oacute;w</strong>. Wsp&oacute;łczesne Jeżyce stają sie przestrzenią atrakcyjną, modną, coraz bardziej przyjazną, także porą nocną. Z opinii internaut&oacute;w i statystyk policyjnych wynika jednak, że <strong>należy unikać samotnych, nocnych spacer&oacute;w ulicą Szamarzewskiego</strong>, zwłaszcza w okolicach całodobowych sklep&oacute;w monopolowych. Podobnie wystrzegaj się nocnego <strong>Rynku Łazarskiego</strong>, <strong>ulicy</strong> <strong>Dworcowej</strong> i <strong>28 czerwca 1956 r</strong>. Nieodmiennie na mapach zagrożeń pojawiają się <strong>okolice Starego Rynku</strong> oraz <strong>ulica Garbary</strong>. Złą sławą objęta jest także <strong>ulica Gwarna</strong> nieopodal Collegium Maius.</p>
<p>Powszechnie wiadomo, że <strong>weekendowe noce sprzyjają wzrostowi ryzykownych zachowań</strong> &ndash; <strong>staraj się przemieszczać w grupie znajomych, nie odpowiadaj na zaczepki, nie pozw&oacute;l się sprowokować</strong>. Unikaj przejść podziemnych, bocznych, mrocznych uliczek. Jeśli ktoś Cię zmusi do oddania portfela lub telefonu, koniecznie zgłoś to w komisariacie policji! Rozglądaj się! Straż miejska zawsze Ci pomoże! Miasto coraz szerzej obejmuje sieć monitoringu, a większość najczęściej uczęszczanych tras patrolują radiowozy policyjne. </p>
<p>Jeśli nie Jesteś <strong>kibicem piłki nożnej</strong> i nie rozumiesz uroku wsp&oacute;lnotowego powrotu z meczu (często z pieśnią na ustach), strzeż się tramwaj&oacute;w odjeżdżających spod stadionu na <strong>ulicy Bułgarskiej</strong>. Zwłaszcza po meczu Lecha z warszawską Legią!</p>