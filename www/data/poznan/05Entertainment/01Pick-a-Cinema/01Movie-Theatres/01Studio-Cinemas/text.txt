<p>Ostatnimi czasy <strong>niewielkie kina studyjne</strong>, prezentujące gł&oacute;wnie ambitniejsze filmy europejskie i światową klasykę, powracają do łask. Odrestaurowane kina przedwojenne czy też nowe <strong>kina kameralne</strong> mają jedną wsp&oacute;lną cechę: widzowie traktowani są w nich podmiotowo, a seanse wyświetlane nawet dla jednej osoby. Jednym z kultowych i najstarszych w całej Polsce kin z tradycjami jest <a href="http://www.kinomuza.pl/">Muza</a>, działająca od 1908 roku. W starannie dobranym repertuarze znajdują się gł&oacute;wnie filmy europejskie i autorskie, a cyklicznie organizowane festiwale i filmy w ramach <strong>Przyzwoicie Tanich Czwartk&oacute;w</strong> (bilety po 8 PLN) gromadzą tłumy. Warto r&oacute;wnież wybrać się do kolejnego kameralnego przedwojennego kina - stuletniego kinoteatru <a href="http://kinoapollo.pl/">Apollo</a> (wcześniej zwanego <em>Metropolis</em>), kt&oacute;rego odrestaurowane charakterystyczne wnętrza przeniosą Cię klimatem do lat 30-tych. R&oacute;wnie bogatymi tradycjami szczyci się jeżyckie kino <a href="http://www.kinorialto.poznan.pl/">Rialto</a>, działające w Poznaniu od 1937 roku. Jest to art-house należący do prestiżowego programu unijnego <em>Europa Cinemas</em>. Opr&oacute;cz ambitnego kina i klasyki gatunk&oacute;w obejrzysz tam organizowane cyklicznie&nbsp;seanse film&oacute;w kr&oacute;tkometrażowych w&nbsp;ramach <em>Future Shorts</em>, <em>Short Waves</em>, <em>World Shorts</em> czy <em>Manhattan Short Film Festival</em>, a także wiele dokument&oacute;w historycznych. Jeżeli zdecydujesz się na seans czwartkowy - znajdziesz bilety w cenie 12 PLN.</p>
<p>Innym kameralnym kinem uwielbianym przez poznaniak&oacute;w jest <a href="http://kinobulgarska19.pl/">Bułgarska 19</a> z niewielką, zaledwie 50-osobową salą, kt&oacute;ra gwarantuje niemal domową atmosferę. R&oacute;wnie niewielkie jest kino&nbsp;<a href="http://www.kinomalta.pl/index.php/repertuar">Charlie Monroe Kino Malta</a> przypominające wystrojem małe amerykańskie kina. Na ścianach rozwieszone są zdjęcia gwiazd filmowych, a u progu wita przybyłych widz&oacute;w sam Charlie Chaplin. W CK Zamek działa <a href="http://kinopalacowe.pl/">Kino Pałacowe</a> z bogatym repertuarem i wieloma cyklicznymi wydarzeniami towarzyszącymi. Wśr&oacute;d nich <em>Watch and Talk: Polish Cinema</em>, <em>Klub Kr&oacute;tkiego Kina</em>, <em>Kino&nbsp;Wok&oacute;ł Fotografii</em> itp. Jeśli zechcesz porozmawiać o projekcjach, warto odwiedzić działający w CK Zamek Dyskusyjny Klub Filmowy.</p>
<p>Często w kinach studyjnych organizowane są pokazy film&oacute;w z napisami angielskimi (np. <em>Move to Movie</em> w kinie <em>Muza</em>), odwiedzaj więc na bieżąco strony internetowe kin, by dowiedzieć się więcej.</p>