<p>W sezonie wiosenno-letnim koniecznie musisz wybrać się na <strong>seans filmowy pod gołym niebem</strong>. Od środy do soboty projekcje filmowe wyświetlane są każdego wieczoru w r&oacute;żnych rejonach miasta, wstęp jest darmowy, a niepowtarzalna atmosfera gwarantowana! Warto zacząć maraton filmowy już w środę o 21.30 w <strong>Kinie na Dziedzińcu Sztuki Stary Browar</strong>. W czwartek możesz wybrać się do <strong>Ogrodu Letniego Międzynarodowych Targ&oacute;w Poznańskich</strong>, a w każdy lipcowy i sierpniowy piątek przejść się na skwer nieopodal kina Malta, gdzie wyświetlane są filmy w ramach <strong>plenerowego kina <em>Na Rybitwach</em></strong>. Swoje kino letnie posiada też CK Zamek, a projekcje odbywają się na parkingu przed Zamkiem. Natomiast w sobotnie wieczory wyświetlane są filmy w Parku Kasprowicza (<strong>Kino plenerowe <em>Kinoogr&oacute;d</em></strong>). Pozostaje mieć tylko nadzieję, że nie będzie padać!&nbsp;;-)</p>