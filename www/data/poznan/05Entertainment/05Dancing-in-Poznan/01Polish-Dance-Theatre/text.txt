<p>&nbsp;Czym jest dla Ciebie taniec? <strong>Swobodną ekspresją</strong>, wyrazem indywidualności, <strong>naturalnością ruchu</strong>? Rytmem? <strong>Przekazem symbolicznym</strong>? Jakkolwiek odpowiesz na to pytanie, Poznań zaproponuje Ci rozmaite formy <em>doświadczania</em> tańca. Zaprosimy Cię do wsp&oacute;lnotowego tańczenia, do małych klub&oacute;w i profesjonalnych szk&oacute;ł tanecznych, przygotujemy niebanalną lekcję historii tańca, skonfrontujemy z rozmaitymi stylami. Wolisz swobodę &ndash; wybierz <strong>improwizację taneczną</strong>, <strong>doceniasz precyzję</strong> i doskonałość wykonania &ndash; zdecyduj się na taniec wsp&oacute;łczesny, poszukujesz <strong>niedopowiedzianego</strong> w tańcu &ndash; wybierz spektakle Polskiego Teatru Tańca. Poznań Cię <strong>poruszy, dosłownie i metaforycznie</strong>.</p>
<p><strong> Polski Teatr Tańca Balet Poznański</strong></p>
<p>Przedstawienia tego teatru wymykają się gatunkowym dookreśleniom, ilustrują <em>dramaturgię ciała</em>, łączą <strong>poetycką ekspresję</strong> z <strong>awangardową potrzebą eksperymentu</strong>. To propozycje <strong>wizualnie niepowtarzalne</strong>, literacko osadzone. Wystarczy przywołać deklarację samego zespołu, kt&oacute;ry usiłuje wydobyć <em>lęk, zachowawczość, nostalgię, melancholię, ucieczkę, chorobę na sens &ndash; całą gamę ludzkich nieszczęść, tajemnic, kt&oacute;re wiodą ukryty żywot w cieniu nowoczesności; </em>czy same tytuły spektakli: <em>Architektura światła</em>, <em>Niech żywi grzebią umarłych</em>, <em>Żniwa </em>czy <em>Gorycz</em>. Nie bez przyczyny tw&oacute;rcy teatru posługują się w podejmowanych projektach słowem <strong><em>laboratorium </em></strong>(słowa/wieku/ruchu) - to teatr poszukujący nowych <strong>form przekazu</strong>, otwarty na <strong>interdyscyplinarność</strong>, <strong>ingerujący w rzeczywistość społeczną</strong>, podejmujący zagadnienia historii i teorii tańca. Koniecznie wybierz się na wybrane przedstawienie &ndash; najprawdopodobniej zobaczysz większość oferowanych <strong>spektakli</strong>. Szukaj też przedstawień spoza bieżącego <strong>repertuaru</strong>. Zwr&oacute;ć szczeg&oacute;lną uwagę na <strong>retrospektywne widowiska</strong> <em>Szkoda, że Cię tu nie ma</em> i <em>Dobrze, że tu Jesteś </em> - we fragmentach poznasz <strong>wybitne</strong> przedstawienia z przeszłości, choćby <em>Walkę karnawału z postem</em>, <em>Carmen</em>, <em>Skończoność</em> czy <em>Naszyjnik gołębicy</em>. Dowiedz się, kim był Conrad Drzewiecki, dlaczego Teatr jednoznacznie kojarzy się z Ewą Wycichowską i Iwoną Pasińską.</p>
<p>Działalność zespołu obejmuje r&oacute;wnież promocję wsp&oacute;lnotowego ruchu &ndash; na Dziedzińcu Szkoły Baletowej odbywają się powszechnie dostępne tematyczne spotkania, przywracające zapomniane słowo <strong><em>potańc&oacute;wka</em></strong>. Hasła tych spotkań: <em>Uwolnij ciało!, W oparach luzu</em>, <em>W kontakcie</em>, <em>Wibracje ciała</em>, <em>Polka-Samowolka</em>.</p>
<p><strong>Adres</strong></p>
<p>ul. Kozia 4, a wkr&oacute;tce ul. Taczaka 8<br /> 61-835 Poznań&nbsp;</p>
<p><strong>Więcej:</strong></p>
<p><a href="http://www.ptt-poznan.pl">www.ptt-poznan.pl</a></p>
<p><a href="https://www.facebook.com/dancing.poznan/">https://www.facebook.com/dancing.poznan/</a></p>