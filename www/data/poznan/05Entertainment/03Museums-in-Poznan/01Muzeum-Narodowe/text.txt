<p>Unikatowa kolekcja <strong>portret&oacute;w trumiennych</strong> (XVI-XVIII)? <strong>Skradziony i odzyskany obraz Claude&rsquo;a Moneta?</strong> Symboliczna historia narodu opowiedziana przez Jacka Malczewskiego? Niezwykłość <em>Gry w szachy</em> Safonisby Anguissoli? Muzeum Narodowe w Poznaniu, założone w poł. XIX w., proponuje Ci zbiory sztuki starożytnej, galerię sztuki średniowiecznej, XVI-XVIII-wiecznej i wsp&oacute;łczesnej, prezentuje plakat i design. <strong>Awangardowa sztuka?</strong> Sp&oacute;jrz na obrazy Tadeusza Kantora, Jerzego Nowosielskiego czy rzeźby Aliny Szapocznikow. W <strong>Gabinecie Rycin</strong> znajdziesz i D&uuml;rera, i Riberę, i Canaletta, i Piranesiego. Odwiedzając muzeum, możesz nauczyć się kaligrafii. Na moment możesz zostać historykiem i krytykiem sztuki. Dowiesz się, jak patrzeć, by zobaczyć szczeg&oacute;ły przedstawienia. Jeśli odwiedzi Cię rodzina z małymi dziećmi, możesz zaproponować zabawę z użyciem Walizki Muzealnych Tropicieli. <strong>Randka przed obrazem?</strong> Noc Muze&oacute;w w Narodowym? Lekcje patrzenia w ramach spotkań z obrazami? Ekspozycje etnograficzne? <strong>Jedyne w Polsce Muzeum Instrument&oacute;w Muzycznych?</strong> A może wyprawa do oddział&oacute;w zamiejscowych &ndash; do dyspozycji masz Muzeum Pałacu w Rogalinie, Muzeum Zamku w Gołuchowie, Muzeum Adama Mickiewicza w Śmiełowie.</p>
<p>Muzeum Narodowe w Poznaniu</p>
<p>al. Marcinkowskiego 9</p>
<p><strong>Godziny otwarcia</strong>:</p>
<p>wtorek &ndash; czwartek: 9:00 - 15:00 (11:00 - 17:00, od 16 czerwca do 15 września włącznie)</p>
<p>piątek: 12:00 - 21:00</p>
<p>sobota-niedziela: 11:00 - 18:00</p>
<p><strong>Cennik</strong>:</p>
<p>bilet normalny: 12 PLN</p>
<p>bilet ulgowy: 8 PLN</p>
<p><a href="http://www.mnp.art.pl/">http://www.mnp.art.pl/</a></p>