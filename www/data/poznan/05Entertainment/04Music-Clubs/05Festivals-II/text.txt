<p>Poznań to <strong>miasto ch&oacute;r&oacute;w</strong>. Działa tu kilka znanych zar&oacute;wno w Polsce, jak i na całym świecie ch&oacute;r&oacute;w. Wystarczy wspomnieć Ch&oacute;r Chłopięcy i Męski Filharmonii&nbsp;Poznańskiej&nbsp;-&nbsp;<strong><em>Poznańskie Słowiki</em></strong>&nbsp;pod dyrekcją Macieja Wielocha, ch&oacute;ry <strong>Poznańskiej Szkoły Ch&oacute;ralnej im. Jerzego Kurczewskego </strong>czy Ch&oacute;r Dziewczęcy<strong> <em>Skowronki</em>. </strong></p>
<p>Nie dziwi więc fakt, że właśnie w Poznaniu od 1998 roku odbywa się co dwa lata międzynarodowy <strong>Festiwal </strong><strong><em>Universitas Cantat</em>.</strong></p>
<p>Podczas dotychczasowych dziesięciu edycji publiczność miała okazję podziwiać blisko <strong>100 ch&oacute;r&oacute;w z 26 kraj&oacute;w</strong>. Od początku istnienia imprezy organizacją zajmuje się Uniwersytet Adama Mickiewicza w Poznaniu, <strong>Ch&oacute;r Kameralny UAM</strong> oraz Stowarzyszenie Przyjaci&oacute;ł Ch&oacute;ru Kameralnego UAM, a koncerty odbywają się w auli naszego uniwersytetu, kt&oacute;ra ma bardzo dobrą akustykę. </p>
<p><a href="http://cantat.amu.edu.pl/pl/">http://cantat.amu.edu.pl/pl/</a></p>
<p>Miłośnicy <strong>muzyki dawnej</strong> od 2011 roku mają możliwość wysłuchania licznych koncert&oacute;w w ramach festiwalu <strong><em>Poznań Baroque</em></strong>. Koncerty w ramach tego festiwalu odbywają się w r&oacute;żnych miejscach - <strong>salach koncertowych, kościołach, teatrach</strong>. Grają zar&oacute;wno całe orkiestry, <strong>zespoły kameralne,</strong> jak i <strong>soliści</strong><strong>. <br /> </strong>Artyści grają na instrumentach dawnych i wsp&oacute;łczesnych.<br /> <a href="http://www.poznanbaroque.com/">http://www.poznanbaroque.com/</a></p>
<p>Od dziesięciu lat osoby kochające <strong>muzykę gitarową</strong> mają każdego roku możliwość brania udziału w niezwykłym wydarzeniu pod nazwą <strong>Akademia Gitary. </strong>To coś więcej niż same koncerty. Co roku w miesiącach letnich muzycy odwiedzają z gitarami wiele miast i miasteczek <strong>Wielkopolski, </strong>dając koncerty i prowadząc<strong> warsztaty</strong>, co stanowi o wyjątkowości tego festiwalu w skali europejskiej. W programie każdy, kto lubi ten instrument, znajdzie coś dla siebie.</p>
<p>Na większość koncert&oacute;w <strong>wstęp jest wolny</strong>. Zamiast tego, wśr&oacute;d publiczności prowadzona jest <strong>zbi&oacute;rka</strong> na rzecz Stowarzyszenia Wielkopolan Bona Fide i Fundacji Niesiemy, a bilet zastępują <strong>pierniczki w kształcie gitary</strong>.</p>
<p><a href="http://www.akademiagitary.pl/">http://www.akademiagitary.pl/</a></p>
<iframe width="560" height="315" src="https://www.youtube-nocookie.com/embed/RW4I4fwKGX0?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>