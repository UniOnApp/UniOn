<p>Anche per ordinare la birra ci vogliono le parole giuste, spiega Alessandra in &lsquo;<a href="http://www.scattidigusto.it/2014/05/12/guida-alla-birra/">Birre per principianti. Quello che non dovete mai dire in una birreria</a>&rsquo;. <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">Chiara, doppio malto, rossa, alla spina, in bottiglia, ambrata</span>!</p>
<p>Parlare con competenza di birra, cos&igrave; come parlare di vino o di altri alcolici, non &egrave; affatto scontato: ci vogliono alcune conoscenze di base e l&rsquo;uso di alcuni termini specifici. Se sai gi&agrave; la marca che ti piace o il tipo di birra che vuoi, allora vai <span class="internalLink" onclick='goto("data/bologna/05Entertainment/03Al-pub/lexicon/")' style="color: #ff6600;">a colpo sicuro</span>. Chiedi in birreria se hanno la birra che fa per te, <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">alla spina</span>, in bottiglia o forse in lattina, pi&ugrave; comoda da trasportare.</p>
<p>A Bologna ci sono <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">birrerie</span> dove hai letteralmente <span class="internalLink" onclick='goto("data/bologna/05Entertainment/03Al-pub/lexicon/")' style="color: #ff6600;">l&rsquo;imbarazzo della scelta</span> tra i tanti tipi di birra (<em>Irish Pub, Amadeus, Malt and Hopes, Master Beer, Victoria Station</em> e moltissime altre), e alcuni locali pi&ugrave; specializzati in birre artigianali (<em>Lortica, Ranzani 13, la Tana del luppolo, Birra Cerqua, Green River, Harvest Pub</em>, solo per citarne alcuni). Gli ingredienti di base sono sempre acqua, <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">malto, orzo, luppolo e lievito</span>. I diversi metodi di lavorazione e di <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">fermentazione</span>, cos&igrave; come il tipo di lievito, portano a una variet&agrave; praticamente infinita di birre disponibili sul mercato.</p>
<p>In gergo si parla di &lsquo;stile della birra&rsquo;. Lo stile della birra varia in base al suo aspetto (al <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">colore</span>, alla <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">limpidezza</span>, al tipo di <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">schiuma</span>) e al gusto, che pu&ograve; essere pi&ugrave; dolce o pi&ugrave; amaro. Il grado di amarezza dipende dalla qualit&agrave; e quantit&agrave; di malto, di luppolo, dal tipo di lievito usato e dalla gradazione alcolica. Le <em>weiss </em>per esempio, o <em>blanche</em> in francese, sono birre ad alta fermentazione, dal colore chiaro e dall&rsquo;aspetto pi&ugrave; torbido, hanno una gradazione alcolica media e un sapore acidulo e speziato. Pi&ugrave; forti sono le birre &ldquo;<span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">doppio malto</span>&rdquo;, definizione creativa tutta italiana che non ha niente a che vedere in realt&agrave; con la quantit&agrave; di malto contenuta nella birra. Queste birre, dall&rsquo;aspetto pi&ugrave; scuro, hanno grado Plato superiore a 10,5% e alcol superiore al 3,5%. Poi ci sono le <em>Pils</em>, birre a bassa fermentazione, piuttosto amare e con un forte aroma al luppolo. O le <em>Brown ale</em>, di origine inglese, ambrate e dal sapore pi&ugrave; dolciastro. Come gi&agrave; detto, la lista &egrave; sterminata e, per chi proprio l&rsquo;alcol non lo tollera, ci sono anche le birre analcoliche. Ogni birra andrebbe servita nel <a href="http://www.ciboebirra.it/il-bicchiere-giusto.html">bicchiere</a> che meglio ne esalta gli aromi e le caratteristiche: a tulipano, a coppa, biconico, la pinta.</p>
<p>Certo &egrave; che tutte le birre vanno rigorosamente servite ben fresche. Se hai molta sete e <span class="internalLink" onclick='goto("data/bologna/05Entertainment/03Al-pub/lexicon/")' style="color: #ff6600;">reggi</span> anche bene <span class="internalLink" onclick='goto("data/bologna/05Entertainment/03Al-pub/lexicon/")' style="color: #ff6600;">l&rsquo;alcol</span>, puoi ordinare una birra grande (da un litro!). La <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">birra media</span> &egrave; da 40 cl (centrilitri) mentre la <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">birra piccola</span> &egrave; da 20 cl.</p>
<p>Le birre spesso sono piccole opere d&rsquo;arte anche alla vista, per la fantasia delle <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">etichette</span> e per la forma delle bottiglie di vetro, al punto che in tanti ne fanno la collezione. Forse in memoria di una bella bevuta.</p>
<p>Sei pronto a ordinare una <span class="internalLink" onclick='goto("data/bologna/05Entertainment/03Al-pub/lexicon/")' style="color: #3366ff;">bionda</span> media alla spina? Ben fresca, mi raccomando.</p>
<div class="bottomQuestion">
<p>Che bevitore sei? fiumi di birra per te o un cocktail analcolico alla frutta?</p>
</div>
<iframe width="560" height="315" src="https://www.youtube-nocookie.com/embed/BtqsO6DKMvY?rel=0&amp;showinfo=0" frameborder="0" allowfullscreen></iframe>