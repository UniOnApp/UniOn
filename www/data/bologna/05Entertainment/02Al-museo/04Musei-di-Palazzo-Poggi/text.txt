<p>Palazzo Poggi &egrave; un palazzo cinquecentesco, ex dimora del cardinale Giovanni Poggi, (1493-1556), che lo fece decorare sontuosamente da alcuni dei pi&ugrave; noti pittori e artisti dell&rsquo;epoca (Pellegrino Tibaldi, Giovanni Francesco Bezzi detto &ldquo;il Nosadella&rdquo;, Prospero Fontana).</p>
<p>Nel 1711 diventa Istituto delle Scienze, fondato da Luigi Ferdinando Marsili, personaggio bolognese dalla straordinaria tenacia, che volle dotare la citt&agrave; di un luogo dove potessero essere studiate tutte le scienze. &ldquo;<a href="http://www.museopalazzopoggi.unibo.it/131/ilmuseodipalazzopoggi.html">L&rsquo;Istituto delle Scienze</a> fu la prima istituzione pubblica dedicata alla ricerca e alla formazione scientifica secondo i criteri dell&rsquo;osservazione diretta e dell&rsquo;esperimento&rdquo;:&nbsp; dalla storia naturale all&rsquo;archeologia, dalla chimica alla fisica, dall&rsquo;astronomia all&rsquo;anatomia, alle applicazioni delle matematiche e della meccanica razionale. Nel 2000 l&rsquo;Universit&agrave; di Bologna riapre al pubblico le stanze del palazzo, cos&igrave; oggi Palazzo Poggi ospita diversi <a href="http://www.museopalazzopoggi.unibo.it/images/upload/Collezioni/ColleziioniLFMarsili/salaweb.gif-gallery-med-th">musei</a> di carattere storico-scientifico: museo delle Navi e della Antiche carte geografiche, museo di Architettura militare, museo di Anatomia umana, museo Ostetrico, museo di Storia Naturale, museo di Fisica, museo della Specola, Sala dedicata all&rsquo;arte orientale. </p>
<p>Le collezioni non sono tutte della stessa epoca: quella di Aldrovandi, ad esempio, &egrave; del Cinquecento; Ulisse Aldrovandi fu il primo docente di Storia Naturale all&rsquo;Universit&agrave; di Bologna e la sua concezione &ldquo;imparare attraverso l&rsquo;esperienza diretta&rdquo; &egrave; molto simile a quella di Marsili. Per questo motivo, nel 1742 la sua collezione fu portata all&rsquo;Istituto per essere osservata e studiata. </p>
<p>L&rsquo;Arcivescovo di Bologna Prospero Lambertini, che nel 1740 divent&ograve; papa con il nome di Benedetto XIV, fu una figura importantissima nello sviluppo dell&rsquo;Istituto. Colto e di mentalit&agrave; moderna, aperto al confronto anche con personalit&agrave; illuministiche e anticlericali, fu un grande mecenate della scienza bolognese. Grazie al suo papato l&rsquo;Istituto pot&eacute; dotarsi della pi&ugrave; importante avanguardia in campo medico: la Scuola di Ostetricia.&nbsp;</p>