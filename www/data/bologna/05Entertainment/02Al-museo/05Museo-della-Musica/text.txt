<p>Ci sono dieci buoni motivi per non perdere la visita al Museo internazionale della Musica: prima di tutto, un patrimonio di quasi 100.000 documenti tra <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">spartiti, partiture, libretti, libri a stampa e manoscritti</span>, che copre un arco temporale di oltre 5 secoli: potrai vedere i primi compiti di musica di Mozart (Sala 3) che nel 1770 pass&ograve; l&rsquo;estate a Bologna per studiare con il maestro Padre Giambattista Martini. Poi una ricca collezione di ritratti: Monteverdi, Mozart, J.S. Bach, Haendel, Farinelli, Rossini, Donizetti, Bellini, Verdi, Wagner, e molti altri; la tastiera perfetta, l'originale&nbsp;<em>Clavemusicum Omnitonum</em>&nbsp;del 1606 con 125 tasti disposti su 5 file diverse e 31 tasti per ottava (Sala 4); il primo spartito musicale stampato della storia, l'Harmonice Musices Odhecaton A, si trova a Bologna, proprio in Sala 5; una intera sala, la 6, dedicata ai cantanti d&rsquo;opera e in particolare a Farinelli; il manoscritto autografo del Barbiere di Siviglia di Rossini (sala 7); alcuni strumenti particolarissimi: la Buccina, un curioso trombone a forma di drago e l&rsquo;Armonia di flauti, un flauto polifonico che consentiva a un solo musicista di suonare 5 flauti contemporaneamente, o la Tromba marina, un grosso monocordo che si suona con l'archetto... ma fa il suono della tromba! Inoltre una collezione di liuti e violini; e infine il bellissimo Palazzo Sanguinetti, uno dei pi&ugrave; bei palazzi storici visitabili di Bologna, in cui il Museo della Musica risiede dal 2004. Le sale sono interamente affrescate con decorazione neoclassica realizzata tra Settecento e Ottocento: dalla sala alla boschereccia a quella etrusca, dall'orientale alla neogotica, al neoclassico salone delle feste fino alla deliziosa saletta egizia.</p>
<p>(versione modificata e semplificata del testo &ldquo;Dieci motivi per una visita unica&rdquo;: <a href="http://www.museibologna.it/musica/percorsi/53097">www.museibologna.it/musica/percorsi/53097</a> )</p>