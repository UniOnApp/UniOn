<p>Il <a href="http://www.mambo-bologna.org">MAMbo</a>, Museo d&rsquo;Arte Moderna di Bologna, &egrave; sede dell&rsquo;Istituzione Bologna Musei e custodisce ad oggi oltre 5.000 opere di arte moderna e contemporanea, di cui circa 250 del celebre pittore bolognese Giorgio Morandi. Della stessa istituzione fanno parte anche la <a href="http://www.mambo-bologna.org/villadellerose/">Villa delle Rose</a>, il <a href="http://www.mambo-bologna.org/museoustica/">Museo per la memoria di Ustica</a>, e la <a href="http://www.mambo-bologna.org/museomorandi/">Casa Morandi</a>.</p>
<p>Il MAMbo si estende su una superficie di 9.500 mq (metri quadrati) nella sede dell&rsquo;ex Forno del pane (1915), proprio al centro della Manifattura delle Arti, il distretto culturale del quartiere Porto, che include anche la facolt&agrave; del DMS (nell&rsquo;ex Manifattura Tabacchi), la Cineteca (nell&rsquo;ex Macello) e il Cassero (nell&rsquo;ex Salara).&nbsp;&ldquo;La presenza del museo in questo distretto rafforza l&rsquo;idea del museo come nuovo centro di produzione, sperimentazione e innovazione culturale&rdquo;.</p>
<p>L&rsquo;anno 1945 fa da spartiacque nell&rsquo;organizzazione delle opere del Museo, suddivise in Collezioni storiche (che vanno dagli ultimi anni del XVIII secolo al 1945), accessibili solo a studiosi e dietro motivata richiesta, e Collezioni contemporanee.</p>
<p>Una parte della Collezione contemporanea, che include le opere realizzate dal 1945 in avanti, &egrave; esposta al pubblico al primo piano del museo, negli spazi dedicati all&rsquo;<span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">esposizione permanente</span>.</p>
<p>La visita del museo si articola cos&igrave; in nove Sezioni, una per area tematica: Arte e ideologia, 1977; Arte e Azione, 1968; Nuove Prospettive, 1968; Arte Povera; Forma 1; L'Informale; Arcangeli: L'ultimo Naturalismo; <em>Focus on Contemporary Italian Art</em>; Nuove acquisizioni. Fra i nomi degli artisti pi&ugrave; noti, ci sono Renato Guttuso, Giuseppe Penone, Lucio Fontana, ecc.</p>
<p>Nella sezione <a href="http://www.mambo-bologna.org/collezione/arteideologia/">Arte e ideologia</a> per esempio si racconta l'impegno civile, politico e sociale di alcuni artisti italiani dall'inizio degli anni Sessanta, in una epoca in cui Bologna era un <em>&ldquo;</em>laboratorio politico e intellettuale<em>&rdquo;. </em>Qui, tra le opere pi&ugrave; note troviamo <em>I Funerali di Togliatti </em>di Renato Guttuso, artista che d&agrave; voce alla pellicola <em>La Rabbia</em> di Pier Paolo Pasolini.</p>
<p>Il MAMbo accoglie costantemente <span class="internalLink" onclick='goto("data/bologna/05Entertainment/02Al-museo/lexicon/")' >mostre temporanee</span> molto rinomate; per esempio nel 2016 la <span class="internalLink" onclick='goto("data/bologna/05Entertainment/02Al-museo/lexicon/")' >retrospettiva</span> dedicata a David Bowie ha superato i 130.000 visitatori, <span class="internalLink" onclick='goto("data/bologna/05Entertainment/02Al-museo/lexicon/")' >battendo il record</span> della mostra pi&ugrave; visitata in Italia nel 2016.&nbsp;</p>
<iframe width="560" height="315" src="https://www.youtube-nocookie.com/embed/zm_Kw9Z1CW0?rel=0&amp;showinfo=0" frameborder="0" allowfullscreen></iframe>