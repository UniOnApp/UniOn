<p>Il Museo Civico Archeologico ha sede a Palazzo Galvani, edificio del Quattrocento che si affaccia su via dell&rsquo;Archiginnasio, di fronte al lato est della Basilica di San Petronio.</p>
<p>Inaugurato nel 1881, il museo aveva ereditato le <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">collezioni archeologiche</span> provenienti dal museo universitario e dal museo comunale.</p>
<p>Le collezioni del Museo Civico Archeologico rappresentano la storia di Bologna dalla Preistoria all&rsquo;Et&agrave; romana. La sezione etrusca del museo, per esempio, consente ai visitatori di conoscere le caratteristiche di questa antica civilt&agrave; che fond&ograve;, nel 534 a.C. (avanti Cristo), la citt&agrave; di Felsina nel territorio bolognese: <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">vasi</span> e <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">vasellame</span> in <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">ceramica</span> e in <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">bronzo</span>, oggetti ad uso personale, <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">recipienti</span> con scene di vita militare, civile e religiosa, nonch&eacute; oggetti di lusso come un candelabro e un sedile in avorio provenienti dall&rsquo;antica necropoli, collocata dove ora si trovano gli attuali Giardini Margherita.</p>
<p>La collezione egiziana &egrave; la terza pi&ugrave; importante d&rsquo;Italia, dopo quella di Torino e di Firenze, e una delle pi&ugrave; rilevanti d&rsquo;Europa, con 3500 oggetti esposti in tre diversi settori: nel primo si trovano i <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">rilievi</span> della necropoli di Saqq&agrave;ra, nel secondo settore i materiali egizi dalle origini fino all&rsquo;epoca romana e, infine, i <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">reperti</span> del terzo illustrano le caratteristiche della societ&agrave; faraonica: scrittura, culto funerario e magia.</p>
<p>Il Museo propone due diversi percorsi: il primo, di un&rsquo;ora e trenta circa, consente di ripercorrere la storia di Bologna dalla Preistoria all&rsquo;Et&agrave; romana, passando dalla fase etrusca alla dominazione celtica. Il secondo itinerario invece, quello delle raccolte collezionistiche, ha una durata stimata di un paio di ore e include la visita della <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">gipsoteca</span> (raccolta di <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">gessi</span> di <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">sculture greche</span> e <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">romane</span>) e del lapidario collocato nel cortile al piano terra.</p>
<p>Se da un lato il Museo &egrave; vivacissimo nell&rsquo;organizzazione di laboratori teatrali, laboratori di osservazione, <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">visite animate</span> o <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">guidate</span> per studenti di tutte le et&agrave;, con obiettivi ludici e didattici, dall&rsquo;altro cerca di tutelarsi dai <span class="internalLink" onclick='goto("data/bologna/05Entertainment/02Al-museo/lexicon/")' style="color: #3366ff;">visitatori</span> impreparati all&rsquo;esperienza museale. Per questo ha pubblicato un <a href="http://www.museibologna.it/archeologico/documenti/57472">buffo decalogo</a> intitolato &lsquo;Dieci Buone Ragioni per non venire al Museo&rsquo; che si conclude con questa frase: <span class="internalLink" onclick='goto("data/bologna/05Entertainment/02Al-museo/lexicon/")' style="color: #ff6600;"><em>Toglietevi dalla testa </em></span><em>citt&agrave; abbandonate, viaggi esotici e scavi in giro per il mondo; noi non seguiamo mappe di tesori nascosti, e la "X" non indica mai, mai il punto dove scavare!</em></p>
<p class="audioLabel">Audio: <a href="http://www.bolognawelcome.com/">Bologna Welcome</a></p>
<audio controls>
  <source src="http://www.bolognawelcome.com/files/turisti/scopri/audioguide/2-classico/tappa_1_-_da_piazza_maggiore_all_archiginnasio-s.mp3" type="audio/mpeg">
Enable internet connection.
</audio>
<p>Photo: Courtesy of Museo Civico Archeologico, Bologna</p>