<p>Le opere del Museo Civico Medievale ricostruiscono la storia antica e turbolenta della citt&agrave; di Bologna. Il museo ospita un&rsquo;importante collezione di statue di bronzo, armature, manufatti, libri miniati e tombe monumentali. &Egrave; ricco di reperti che testimoniano il periodo medievale cittadino a Bologna, come per esempio i manufatti dei secoli VII-IX, la statua di Bonifacio VIII in rame dorato e legno, numerosi monumenti funebri dedicati ai dottori dell&rsquo;antica Universit&agrave; di Bologna. Ci sono diverse opere degli artisti bolognesi pi&ugrave; importanti del Quattrocento e del Cinquecento, come Jacopo della Quercia, Francesco del Cossa, Vincenzo Onofri, il Giambologna, autore di un bronzetto che rappresenta un modello del Nettuno. Molto interessanti sono anche le sezioni degli antichi codici miniati e le collezioni di armi, avori e vetri. <br /> <br /> Il Museo, fondato nel 1881, si trova dal 1985 all&rsquo;interno di un importante Palazzo storico bolognese, Palazzo Ghisilardi-Fava, costruito alla fine del Quattrocento. Il palazzo &egrave; un esempio di architettura bolognese del XV secolo e alcune sale interne hanno affreschi dei Carracci. <br /> <br /> Il Museo Civico Medievale fa parte del circuito dellaBologna Welcome Card e l'ingresso &egrave; gratuito la prima domenica del mese. <br /> Sono molto interessanti anche le iniziative didattiche per le scuole - formazione degli insegnanti, approfondimenti storico-artistici per gli studenti, laboratori sulla miniatura e l&rsquo;arte vetraria - finalizzate alla valorizzazione del patrimonio culturale cittadino e nazionale. </p>
<iframe width="560" height="315" src="https://www.youtube-nocookie.com/embed/Bo2pUmKF1Qc?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>