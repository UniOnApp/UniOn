<p>I nuovi film di solito escono il gioved&igrave; nelle sale cinematografiche di Bologna, cos&igrave; da avere una programmazione tutta nuova per il <em>weekend</em>. Lo stesso film pu&ograve; rimanere in programmazione per diverse settimane oppure per pochi giorni appena. Dipende dal successo e dal numero di <span class="internalLink" onclick='goto("data/bologna/05Entertainment/01Al-cinema/lexicon/")' >spettatori</span>.</p>
<p>I film stranieri arrivano nelle sale cinematografiche italiane con un po&rsquo; di ritardo rispetto a quanto avviene in altri paesi europei, ad esempio in Francia, Spagna, Inghilterra. In Italia c&rsquo;&egrave; una vera e propria tradizione consolidata e di autore sul doppiaggio cinematografico. Il <span class="internalLink" onclick='goto("data/bologna/05Entertainment/01Al-cinema/lexicon/")' >doppiaggio</span> in italiano &egrave; la regola mentre i film in lingua originale sono l&rsquo;eccezione, sia al cinema che in tv. Solo in alcuni cinema, una volta a settimana, &egrave; possibile vedere i <span class="internalLink" onclick='goto("data/bologna/05Entertainment/01Al-cinema/lexicon/")' >film in lingua originale</span>, con i <span class="internalLink" onclick='goto("data/bologna/05Entertainment/01Al-cinema/lexicon/")' >sottotitoli</span> in italiano o, a volte, in lingua originale. A Bologna per esempio puoi vedere i film in lingua originale al Cinema Lumi&egrave;re, e talvolta al Chaplin, al Capitol, all&rsquo;UCI Cinema.</p>
<p>Prima di scegliere il film per la serata, puoi guardare i <span class="internalLink" onclick='goto("data/bologna/05Entertainment/01Al-cinema/lexicon/")' ><em>trailer</em></span> e leggere qualche <span class="internalLink" onclick='goto("data/bologna/05Entertainment/01Al-cinema/lexicon/")' >recensione</span>, scritta dagli spettatori oppure dalla critica cinematografica. Nella stessa serata avrai una ampia scelta tra <span class="internalLink" onclick='goto("data/bologna/05Entertainment/01Al-cinema/lexicon/")' >film d&rsquo;essai, commedie, film drammatici, film d&rsquo;avventura, horror, polizieschi, film in 3D</span> oppure, perch&eacute; no, un film di <span class="internalLink" onclick='goto("data/bologna/05Entertainment/01Al-cinema/lexicon/")' >animazione</span>, magari di Walt Dysney o di Miyazaki? In Italia, nel periodo delle festivit&agrave; natalizie, esce anche il cosiddetto <span class="internalLink" onclick='goto("data/bologna/05Entertainment/01Al-cinema/lexicon/")' >cinepanettone</span>, film comico-demenziale italiano con vicende grottesche piene di <span class="internalLink" onclick='goto("data/bologna/05Entertainment/01Al-cinema/lexicon/")' >doppi sensi</span>.</p>
<p>Al cinema, le sale sono silenziose, buie, piene di persone. Anche andare al cinema richiede il rispetto di alcune regole elementari. Alcune abitudini sono per esempio insopportabili: bisbigliare continuamente durante il film, mangiare e bere in modo rumoroso, far squillare o far vibrare il cellulare, appoggiare giacche e borse sulla poltroncina davanti alla nostra, o ancora, piantare le ginocchia nella schiena al poveretto seduto davanti a noi! Ma anche arrivare in ritardo, a film iniziato, e far alzare tutte le persone sedute nella fila per raggiungere il nostro posto, pu&ograve; essere particolarmente fastidioso. In alcuni cinema &egrave; proprio proibito: a spettacolo iniziato &egrave; vietato l&rsquo;ingresso in sala!</p>
<p>Per vedere Bologna sul <span class="internalLink" onclick='goto("data/bologna/05Entertainment/01Al-cinema/lexicon/")' >grande schermo</span>, ci sono diversi film italiani famosi ambientati in questa citt&agrave; o nei dintorni. Solo per citarne alcuni &lsquo;<em>Lavorare con lentezza</em>&rsquo;, uscito nel 2004 e ambientato nella Bologna degli anni &rsquo;70, &lsquo;<em>Il pap&agrave; di Giovanna</em>, del 2008, con regia di Pupi Avati, e poi &lsquo;<em>Jack Frusciante &egrave; uscito dal gruppo</em>&rsquo; e &lsquo;<em>Quo Vadis, baby</em>&rsquo;. In questi film hai la possibilit&agrave; di osservare la citt&agrave; in epoche diverse e di notarne le trasformazioni nel tempo. Per un elenco completo e ben documentato, puoi consultare la pagina &lsquo;<a href="http://www.cinetecadibologna.it/archivi/memoriaer/result">Il censimento cinematografico della Regione</a>&rsquo; sul sito della Cineteca di Bologna.</p>
<div class="bottomQuestion">
<p>Che cosa ti d&agrave; pi&ugrave; fastidio al cinema?</p>
</div>
<iframe width="560" height="315" src="https://www.youtube-nocookie.com/embed/LhCB4mPbzDQ?rel=0&amp;showinfo=0" frameborder="0" allowfullscreen></iframe>