<p>Molto pi&ugrave; di un cinema e molto pi&ugrave; di un museo del cinema. La <a href="http://www.cinetecadibologna.it/home">Cineteca di Bologna</a> &egrave; una vera e propria fucina della cultura cinematografica italiana, passata, presente e futura, un patrimonio di <span class="internalLink" onclick='goto("data/bologna/05Entertainment/01Al-cinema/lexicon/")'>pellicole</span> storiche, archivi di audiovisi, una <a href="http://www.cinetecadibologna.it/biblioteca">biblioteca</a>, un centro di <a href="http://www.cinetecadibologna.it/restaurare">restauro</a>, un polo di ricerca e formazione. Una ricchissima programmazione in lingua originale e in italiano &egrave; proposta nelle due sale del <a href="http://www.cinetecadibologna.it/vedere">Cinema Lumi&egrave;re</a>, la sala Mastroianni, dal nome del celebre attore italiano, e la Sala Scorsese, <span class="internalLink" onclick='goto("data/bologna/05Entertainment/01Al-cinema/lexicon/")' >regista, attore e produttore</span> italo-statunitense. La prima, con 142 posti, propone sia film del passato, italiani e stranieri, sia produzioni contemporanee, di norma in lingua originale con <span class="internalLink" onclick='goto("data/bologna/05Entertainment/01Al-cinema/lexicon/")' >sottotitoli</span> elettronici. La seconda, con 175 posti, &egrave; dedicata alla <span class="internalLink" onclick='goto("data/bologna/05Entertainment/01Al-cinema/lexicon/")' >proiezione</span> di film d&rsquo;<em>essai</em> in prima visione, alle <span class="internalLink" onclick='goto("data/bologna/05Entertainment/01Al-cinema/lexicon/")' >anteprime</span> cinematografiche e agli incontri con autori e registi. I film d&rsquo;autore sono proiettati con tecnologie all&rsquo;avanguardia.</p>
<p>La Cineteca &egrave; impegnata nella diffusione della cultura e storia del cinema grazie ad <span class="internalLink" onclick='goto("data/bologna/05Entertainment/01Al-cinema/lexicon/")' >archivi</span> unici nel loro genere e al supporto di uno staff di esperti. Gli <a href="http://www.cinetecadibologna.it/archivi/memoriaer/result">archivi</a> contengono pi&ugrave; di 70.000 pellicole cinematografiche (35mm e 16mm) che coprono l&rsquo;intero arco della storia del cinema: &ldquo;dal periodo muto fino ai giorni nostri, dal grande cinema d&rsquo;autore al pi&ugrave; dimenticato cinema di genere, dal blockbuster al film amatoriale&rdquo;. Tra gli Archivi il <a href="http://www.cinetecadibologna.it/archivi-non-film/pasolini">Centro Studio Pier Paolo Pasolini</a>, l&rsquo;archivio <a href="http://www.cinetecadibologna.it/archivi-non-film/archivio_chaplin">Chaplin</a>, il <a href="http://www.cinetecadibologna.it/archivi/corona">Progetto Corona cinematografica</a>, <a href="http://www.cinetecadibologna.it/archivi/propaganda">Cinema di propaganda</a>, e molti altri.</p>
<p>Per sfogliare il database degli audiovisivi e controllare quali sono ammessi al prestito esterno, puoi consultare il <a href="http://www.cinetecadibologna.it/archivi/audiovisivi/vhsdvd">catalogo</a> sul sito della Cineteca, inserendo il nome del <span class="internalLink" onclick='goto("data/bologna/05Entertainment/01Al-cinema/lexicon/")' >regista</span> o il titolo del film.</p>
<p>Non c&rsquo;&egrave; abbastanza spazio qui per raccontarvi tutto il patrimonio di questo luogo, dal <span class="internalLink" onclick='goto("data/bologna/05Entertainment/01Al-cinema/lexicon/")' >film muto</span>, ai classici della storia del cinema, al cinema documentario, ai classici del cinema sovietico. Bisogna andarci! E magari iscriversi alla newsletter per ricevere informazioni sulle novit&agrave;, le iniziative, la programmazione e gli eventi. Provare per credere.</p>
<div class="bottomQuestion">
<p>Racconta le tue impressioni sulla Cineteca</p>
</div>
<iframe width="560" height="315" src="https://www.youtube-nocookie.com/embed/CUVAYsWhH_g?rel=0&amp;showinfo=0" frameborder="0" allowfullscreen></iframe>
<p>Photo: &copy; Roy Export Co. Ltd.</p>