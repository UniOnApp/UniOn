<p>La strada della <em>dance</em> bolognese parte dalle Due Torri. Proprio qui, a pochi metri dalle torri, si scende una scala che porta al <strong>Kinki</strong>: 40 anni di <em>club culture</em>, una delle discoteche pi&ugrave; antiche di Bologna. Uno spazio sotterraneo conosciuto a livello internazionale: qui si vedono i <em>look</em> pi&ugrave; stravaganti in un vero laboratorio di sperimentazione visiva. La stessa atmosfera si respira al vicino <strong>Hobby One</strong>, un club in pieno centro, in una delle strade pi&ugrave; animate della citt&agrave;, via Mascarella. Le serate danzanti sono il venerd&igrave; e il sabato.</p>
<p>Sempre a piedi si pu&ograve; raggiungere il <strong>Qu-B&ograve;</strong>, altro spazio sotterraneo per ballare, frequentatissimo dai pi&ugrave; giovani e dagli studenti universitari. Il Qu-B&ograve; si trova in un palazzo del 1.300, nelle prigioni di Palazzo Pepoli.</p>
<p>Sempre in centro, l&rsquo;<strong>Arteria</strong> &egrave; un altro locale molto amato. Un altro club &ldquo;underground&rdquo; che, oltre a ospitare tante feste liceali, ha anche una buona scelta di musica dal vivo per un pubblico giovane, con molti studenti universitari. Da qui passano giovani <em>rappers</em> e <em>rock band</em> d&rsquo;avanguardia, in un ambiente piccolo e informale, che ospita spesso rassegne e festival. La programmazione &egrave; intensa, dal mercoled&igrave; al sabato.</p>
<p>Al <strong>Millenium</strong> la programmazione &egrave; molto varia. Ogni giorno della settimana &egrave; dedicato a un tema diverso: dalla musica latino-americana al rock, agli appuntamenti con i gruppi di studenti.</p>
<p>Appena fuori dalle mura, a dieci minuti a piedi dalla Stazione, si trova <strong>Il Cassero</strong>. Il locale si trova in un vecchio magazzino del sale, la Salara, in un&rsquo;area della citt&agrave; conosciuta come la Manifattura delle Arti, dove ci sono altri noti e importanti centri culturali: il Mambo, La Cineteca di Bologna e il Cinema Lumi&egrave;re, i Laboratori DMS. Si balla all&rsquo;interno di una torre, con la musica house e techno, su una pista che si apre proprio di fronte a una parte del vecchio canale del Reno che, una volta, da qui, entrava in citt&agrave;.</p>
<p>Fuori porta sono molto frequentati il <strong>Ruvido, </strong>il<strong> Link, </strong>il<strong> Matis, </strong>il<strong> Locomotiv </strong>e<strong> Zona Roveri</strong>. (testo originale riadattato: <a href="http://www.bolognawelcome.com/home/vivi/nightlife/clubbing/bologna-della-dance/">http://www.bolognawelcome.com/home/vivi/nightlife/clubbing/bologna-della-dance/</a>).</p>
<div class="bottomQuestion">
<p>Che discoteca consigli a Bologna? Racconta, in cinque righe, una bella serata.</p>
</div>