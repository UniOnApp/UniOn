<p>&ldquo;Nel centro di Bologna non si perde neanche un bambino&rdquo;, cantava Lucio Dalla. Per muoverti a Bologna puoi prendere l&rsquo;autobus, andare in bicicletta o a piedi. Dipende da te, da quanto tempo hai e dalle tue tasche. Ci sono circa settanta linee di bus, 140 kilometri di piste ciclabili e oltre 40 km di Portici, dove passeggiare protetti dalla pioggia o dal sole. Se vuoi prendere il treno, la Stazione Centrale si raggiunge comodamente a piedi dal centro storico. In questa sezione puoi trovare informazioni pratiche sui trasporti a Bologna, senza trascurare alcuni aspetti storici e culturali.</p>