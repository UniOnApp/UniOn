<p>La Stazione di Bologna Centrale si trova in una posizione strategica. &Egrave; un punto di passaggio tra il Nord e il Centro dell&rsquo;Italia. Con i treni ad Alta Velocit&agrave; puoi arrivare per esempio a Firenze in mezz&rsquo;ora, a Milano in un&rsquo;ora, e a Roma in due ore e mezza. La stazione di Bologna Centrale &egrave; ben collegata con le altre citt&agrave; della Regione Emilia Romagna grazie ad una rete di treni regionali. Ogni giorno circa 800 treni passano dalla stazione di Bologna. I passeggeri sono circa 58 milioni ogni anno e tra questi ci sono molti <span class="internalLink" onclick='goto("data/bologna/02Getting-Around/04in-treno/lexicon/")' >pendolari</span>.<br /><br /> A Bologna e in Italia ci sono due compagnie ferroviarie principali:&nbsp;<a href="http://trenitalia.com">Trenitalia</a>&nbsp;e <a href="http://www.italotreno.it/it">Italo Treno</a>. Puoi consultare i siti web delle compagnie per controllare gli orari dei treni e i prezzi dei biglietti. Puoi acquistare i biglietti in tre modi diversi: online (dal sito web di Trenitalia o Italo Treno), presso la biglietteria che trovi all&rsquo;entrata della Stazione Centrale, o alle biglietterie automatiche. Puoi trovare le biglietterie automatiche in diversi punti della Stazione, al piano terra, nel sottopassaggio, nell&rsquo;area Alta Velocit&agrave;.<br /><br /> La Stazione di Bologna &egrave; a cinque minuti a piedi dal centro storico (Via Indipendenza e Piazza Maggiore). Ci sono due entrate: l&rsquo;entrata principale si trova in Piazza Medaglie d&rsquo;Oro ed &egrave; quella pi&ugrave; vicina al centro citt&agrave;. L&rsquo;altra entrata si trova sul retro della Stazione, in via de&rsquo; Carracci, ed &egrave; quella pi&ugrave; vicina ai binari dell&rsquo;Alta Velocit&agrave;. La stazione di Bologna si estende su una superficie di 5.500 metri quadrati ed ha 24 binari. Nell&rsquo;area commerciale ci sono diversi negozi e servizi (farmacia, edicola, banca, ecc.), punti di ristoro e poi le sale d&rsquo;aspetto, il deposito bagagli, i servizi igienici. In via de&rsquo; Carracci c&rsquo;&egrave; il servizio Kiss &amp; Drive. Puoi accompagnare un amico in stazione con l&rsquo;automobile, fermarti giusto il tempo per scaricare i bagagli e salutare rapidamente la persona che parte.</p>
<div class="bottomQuestion">
<p>Ti piace viaggiare in treno? Hai gi&agrave; preso il treno in Italia? Se s&igrave;, c&rsquo;&egrave; qualcosa che ti ha colpito particolarmente?</p>
</div>