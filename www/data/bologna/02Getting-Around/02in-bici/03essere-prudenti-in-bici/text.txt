<p>&ldquo;Andare in bicicletta &egrave; un intreccio di tecnica e libert&agrave;&rdquo;, scrive l&rsquo;urbanista bolognese Pierluigi Cervellati: esercitiamo la nostra abilit&agrave;, i sensi, la memoria e, allo stesso tempo, facciamo sport e ci divertiamo.<br /> Andare in bicicletta in modo sicuro richiede per&ograve; molta attenzione, sia in citt&agrave; che fuori. La bicicletta deve funzionare bene e non ci devono essere problemi tecnici. Allo stesso tempo, &egrave; importante conoscere il Codice della strada e adottare alcune strategie per evitare pericoli che possono mettere a rischio la nostra salute. Infine, bisogna prestare attenzione ai furti.<br /><br /> Vediamo brevemente alcuni suggerimenti: il Codice della Strada dice che la bicicletta deve avere un freno per ciascuna ruota, un campanello, una luce bianca o gialla anteriore (davanti), una luce rossa posteriore (dietro), una coppia di catarifrangenti sui pedali e sui lati delle ruote e un catarifrangente rosso posteriore. Controlla che la tua bici sia completa di tutto. Poi, &egrave; importante controllare che le ruote siano gonfie al punto giusto, non troppo e non poco. Funziona il freno davanti? E quello dietro? I freni devono funzionare entrambi. Le ruote non devono oscillare e i pedali devono girare bene. Se <span class="internalLink2" onclick='goto("data/bologna/02Getting-Around/02in-bici/lexicon/")' style="color: #ff6600;">hai dei dubbi</span>, rivolgiti al meccanico della bicicletta o a una ciclofficina.<br /><br /> Mentre pedali, <span class="internalLink2" onclick='goto("data/bologna/02Getting-Around/02in-bici/lexicon/")' style="color: #ff6600;">usa sempre il buon senso</span> e rispetta il codice della strada: tieni la destra, ma fai attenzione alle automobili alla tua sinistra che potrebbero girare a destra senza vederti. Sii sempre visibile e stai attento all&rsquo;apertura delle portiere delle auto parcheggiate. Mantieni la <span class="internalLink2" onclick='goto("data/bologna/02Getting-Around/02in-bici/lexicon/")' style="color: #ff6600;">distanza di sicurezza</span>. Ricordati di segnalare in anticipo che devi girare a destra o a sinistra. In Italia si usa fare segno con il braccio.<br /> Tieni sempre una mano sul manubrio e fatti sentire e vedere. Il casco in Italia non &egrave; obbligatorio per i ciclisti, ma &egrave; molto utile.<br /><br /> Infine, lega sempre bene la bicicletta a qualcosa (un palo, una rastrelliera, ecc.), preferibilmente in luoghi illuminati e visibili, e con due diversi lucchetti, anche se ti fermi solo per pochi minuti. I ladri di biciclette sono professionisti e aspettano solo una tua piccola distrazione.<br /> Per maggiore informazioni, leggi la Guida &lsquo;In Bici sicuri: guida per il ciclista di citt&agrave;&rsquo; a cura di Michele Restuccia&nbsp;con il supporto di Lucia Bruni e Alice Marchetti (Associazione sCATENAti).</p>