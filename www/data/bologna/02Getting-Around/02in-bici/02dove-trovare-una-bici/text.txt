<p>Ci sono diverse possibilit&agrave; per procurarsi una bicicletta a Bologna. Prima di tutto bisogna decidere se acquistarla oppure noleggiarla. Dipende dall&rsquo;uso che vuoi farne. Se decidi di acquistarla, puoi prendere una bicicletta usata, pi&ugrave; economica, oppure una bicicletta nuova. Fai per&ograve; sempre attenzione a dove la parcheggi e ricordati sempre di chiuderla in modo sicuro, perch&eacute; ci sono molti furti di biciclette a Bologna.<br /><br /> <span class="internalLink" onclick='goto("data/bologna/02Getting-Around/02in-bici/lexicon/")' >Capiter&agrave; anche a te</span>, prima o poi, di ricevere una proposta di acquisto per una bicicletta rubata. Purtroppo questo <span class="internalLink" onclick='goto("data/bologna/02Getting-Around/02in-bici/lexicon/")' >mercato nero</span> &egrave; molto attivo, in particolare nella zona universitaria. Non fidarti quindi di chi ti propone di comprare una bici a basso costo in via Zamboni o in altre vie del centro. Comprare una bici rubata &egrave; illegale. Per contrastare il mercato nero delle bici rubate, ci sono molte iniziative interessanti. Tra queste c&rsquo;&egrave; la tradizionale Asta di bici usate, a basso costo, tra i 25 e i 60 &euro;. Si aggiudica la bicicletta chi ha pi&ugrave; fantasia e chi riesce ad attirare l&rsquo;attenzione del venditore facendo cose divertenti o eccentriche. Questo evento &egrave; organizzato a Bologna otto volte all&rsquo;anno.<br /><br /> Il Comune di Bologna, insieme ad alcune Associazioni di amanti delle &ldquo;due ruote&rdquo;, hanno avviato diverse iniziative per promuovere l&rsquo;uso della bici. Per esempio, grazie al servizio <a href="http://www.comune.bologna.it/trasporti/servizi/2:3026/3295/">&ldquo;C&rsquo;entro in Bici&rdquo;</a> puoi noleggiare gratuitamente biciclette pubbliche. Basta versare un piccolo deposito cauzionale e iscriversi al servizio di bike-sharing. Gli studenti dell&rsquo;Universit&agrave; di Bologna si iscrivono a condizioni agevolate. <a href="http://www.tper.it/car-e-bike-sharing/elenco-rastrelliere-centro-bici">Consulta</a> le strade e i luoghi in cui puoi prendere la tua bicicletta. Poi, presso i punti &ldquo;Amici della bici&rdquo; il ciclista di Bologna pu&ograve; gonfiare le ruote della propria bici senza pagare nulla, oltre a consultare i nuovi servizi e le nuove iniziative promosse dall&rsquo;amministrazione comunale. <a href="http://dynamo.it">Dynamo</a>&nbsp;&egrave; la velostazione di Bologna, sotto la scalinata monumentale del Pincio, vicino alla Stazione e all&rsquo;Autostazione. Qui gli studenti possono noleggiare le biciclette, usare il parcheggio custodito e usufruire dei servizi dell&rsquo;officina delle bici. Il tutto a prezzi ridotti.</p>
<iframe width="560" height="315" src="https://www.youtube-nocookie.com/embed/mEy30K3xBT4?rel=0&amp;controls=0&amp;showinfo=0" frameborder="0" gesture="media" allow="encrypted-media" allowfullscreen></iframe>