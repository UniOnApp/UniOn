<p>Quale luogo migliore dell&rsquo;<span class="internalLink" onclick='goto("data/bologna/03Food-and-Drink/05Mangiare-fuori/lexicon/")' >Osteria</span> per ritrovarsi a bere in compagnia?</p>
<p>Rime a parte, a Bologna gi&agrave; nel Trecento si contavano pi&ugrave; di centocinquanta osterie. Nei secoli le Osterie si sono trasformate molto fino a diventare luoghi di socializzazione aperti a tutti e molto simili al ristorante, alla trattoria, all&rsquo;<span class="internalLink" onclick='goto("data/bologna/03Food-and-Drink/05Mangiare-fuori/lexicon/")' >enoteca</span>. In origine, e in particolare fino alla met&agrave; del Novecento, erano locali rustici di ritrovo serale principalmente frequentati da uomini, per bere vino e altri alcolici, e per conversare. Oggi, pur conservando tratti rustici e tradizionali sia nella cucina che nell&rsquo;arredamento, le osterie sono frequentate da studenti e lavoratori di ogni et&agrave;, per bere soltanto, fare un aperitivo, oppure per cenare.</p>
<p>In Italia va molto di moda l&rsquo;&ldquo;apericena&rdquo;, neologismo che indica l&rsquo;abitudine di ritrovarsi a fine pomeriggio, dopo il lavoro, per bere un aperitivo e sgranocchiare qualcosa da mangiare, a prezzi bassi. In molte osterie non si accettano prenotazioni; l&rsquo;atmosfera &egrave; distesa e informale e spesso si condivide il tavolo con altre persone che non si conoscono.</p>
<p>A Bologna ci sono <a href="http://www.lettera43.it/it/articoli/viaggi/2013/03/08/bologna-e-ancora-vera-nelle-sue-osterie/194046/">moltissime Osterie</a> a cui fare onore: Da Vito, Broccaindosso, Osteria dell&rsquo;Orsa, Dal nonno, Osteria Da Mario, Il Moretto, Al cappello rosso, ecc.</p>
<p>Queste menzionate rappresentano solo una piccolissima parte delle osterie storiche bolognesi. &Egrave; d&rsquo;obbligo documentarsi e scegliere quella che fa al caso proprio (puoi consultare per esempio il &lsquo;Mangiarozzo&rsquo; con l&rsquo;elenco delle osterie e trattorie di Italia).</p>
<p>Imperdibile per la sua storia, notoriet&agrave; e originalit&agrave; &egrave; l&rsquo;<strong>Osteria del Sole, </strong>una bottega storica che risale al 1465 e si trova a due passi da Piazza Maggiore, in vicolo dei Ranocchi 1/d. L&rsquo;osteria, conosciutissima per la particolarit&agrave; del &ldquo;solo da bere, il mangiare lo porti da fuori&rdquo; continua ad attirare persone da tutto il mondo. Nell&rsquo;osteria infatti si vende solo vino, niente acqua, e il mangiare, se vuoi, lo puoi portare da casa o comprare nei negozietti del quartiere.</p>
<iframe width="560" height="315" src="https://www.youtube-nocookie.com/embed/q3da2Vu8wdE?rel=0&amp;controls=0&amp;showinfo=0" frameborder="0" gesture="media" allow="encrypted-media" allowfullscreen></iframe>