<p>&ldquo;Quando il sindaco di New York, Bill de Blasio, fece la sua campagna elettorale, poco ci manc&ograve; che scivolasse sullo &ldquo;scandalo della pizza&rdquo;. I <em>tabloid</em> non gli perdonarono di averla mangiata con <span class="internalLink" onclick='goto("data/bologna/03Food-and-Drink/04In-pizzeria/lexicon/")' >forchetta</span> e <span class="internalLink" onclick='goto("data/bologna/03Food-and-Drink/04In-pizzeria/lexicon/")' >coltello</span>. Uno snobismo &eacute;litario! De Blasio, che in Italia torna <span class="internalLink" onclick='goto("data/bologna/03Food-and-Drink/04In-pizzeria/lexicon/")' >spesso e volentieri</span>, si difese candidamente: spesso gli italiani la mangiano con le <span class="internalLink" onclick='goto("data/bologna/03Food-and-Drink/04In-pizzeria/lexicon/")' >posate</span>, non con le mani. <span class="internalLink" onclick='goto("data/bologna/03Food-and-Drink/04In-pizzeria/lexicon/")' >Non l&rsquo;avesse mai detto</span>. Che c&rsquo;entrano gli italiani con la pizza? Qui tutti sanno che questo &egrave; un tipico <span class="internalLink" onclick='goto("data/bologna/03Food-and-Drink/04In-pizzeria/lexicon/")' >piatto</span> newyorchese. Come si permette de Blasio di ignorare le tradizioni gastronomiche della Grande Mela?&rdquo; (<a href="http://www.repubblica.it/viaggi/2016/07/27/news/new_york_mappa_pizzerie-144917665/?ref=twhr">La Repubblica, 27/07/2016</a>)</p>
<p>Sulle origini della pizza, in effetti, c&rsquo;&egrave; molta confusione. Come per tutte le cose belle e buone, in molti vorrebbero esserne gli inventori.</p>
<p>Se alcune fonti sembrano far risalire la pizza (o qualcosa che ne aveva le sembianze) al tempo degli Etruschi, &egrave; certo che in alcuni scritti del Cinquecento &egrave; descritta &ldquo;come una focaccia che accompagnava carni e altre vivande&rdquo;. Ma la storia della pizza come la conosciamo ai giorni nostri nasce a Napoli, dapprima quella bianca, senza pomodoro, condita con <span class="internalLink" onclick='goto("data/bologna/03Food-and-Drink/04In-pizzeria/lexicon/")' >aglio, strutto e sale grosso</span>, poi, a partire dal Settecento, rossa con il pomodoro.</p>
<p>Era il piatto della cucina dei poveri perch&eacute; la &lsquo;focaccia al pomodoro&rsquo;, cos&igrave; si chiamava, veniva venduta per strada a basso costo, ma era anche una prelibatezza per la cucina dei ricchi, dopo che Raffaele Esposito, uno dei pi&ugrave; celebri <span class="internalLink" onclick='goto("data/bologna/03Food-and-Drink/04In-pizzeria/lexicon/")' >fornai </span>della citt&agrave;, la fece assaggiare ai nobili della famiglia Savoia. La leggenda racconta che, nel 1889, Margherita, figlia di Ferdinando di Savoia, apprezz&ograve; particolarmente la pizza con <span class="internalLink" onclick='goto("data/bologna/03Food-and-Drink/04In-pizzeria/lexicon/")' >mozzarella, pomodoro e basilico</span>, che venne cos&igrave; battezzata con il suo nome, pizza Margherita.</p>
<p>Al di l&agrave; questi buffi aneddoti, a cavallo tra realt&agrave; e fantasia, un fatto &egrave; certo: la pizza &egrave; un classico della cucina italiana, ed &egrave; difficile trovare qualcuno a cui non piaccia. I dati parlano chiaro: il mercato della pizza (<span class="internalLink" onclick='goto("data/bologna/03Food-and-Drink/04In-pizzeria/lexicon/")' >al tavolo, da asporto, al taglio, surgelata</span>, ecc.) produce un fatturato <span class="internalLink" onclick='goto("data/bologna/03Food-and-Drink/04In-pizzeria/lexicon/")' >da capogiro</span>, con quasi tre miliardi di pizze consumate ogni anno. I gusti variano un po&rsquo; dal Nord al Sud dell&rsquo;Italia. Secondo una indagine condotta su 4.000 italiani di et&agrave; compresa tra i 18 e i 65 anni, la pizza preferita al Nord Italia &egrave; quella &lsquo;prosciutto e funghi&rsquo;, seguita dalla &lsquo;capricciosa&rsquo; e dalla &lsquo;vegetariana&rsquo; mentre quella preferita al Sud &egrave; con la mozzarella di bufala, seguita dalla &lsquo;marinara&rsquo; e da &lsquo;tonno e cipolla&rsquo;.</p>
<div class="bottomQuestion">
<p>C&rsquo;&egrave; la pizza nel tuo paese? Che caratteristiche ha? Quanto costa?</p>
</div>