<p><em>Signore e signori, fatevi avanti, pi&ugrave; gente entra, pi&ugrave; siete in tanti!</em><em><br /> </em><em>Correte a vedere la grande attrazione, la formidabile invenzione.</em><em><br /> </em><em>Non sono venuto su questo mercato per vendere il fumo affumicato.</em><em><br /> </em><em>Non sono venuto a questa fiera per vendere i buchi del gruviera.</em><em><br /> </em><em>Il mio nome &egrave; Pulcinella e ho inventato la moz - za - rel - la!<br /> </em><em><br /> </em><em>Da questa parte, signori e signore, son Pulcinella il grande inventore!</em><em><br /> </em><em>Per consolare i poveretti, ho inventato gli spaghetti.</em><em><br /> </em><em>Per rallegrare a tutti la vita, creai la pizza Margherita!</em><em><br /> </em><em>Olio, farina, pomodoro, nulla vale questo tesoro.</em><em><br /> </em><em>Ad ascoltarlo corre la gente, si diverte... e non compra niente!!</em></p>
<p>&ldquo;L&rsquo;invenzione di Pulcinella&rdquo; &egrave; una filastrocca scherzosa di <a href="http://www.giannirodari.it/">Gianni Rodari</a>, scrittore italiano specializzato in letterature per bambini e ragazzi, ma molto amato anche dagli adulti. <a href="http://www.treccani.it/enciclopedia/pulcinella/">Pulcinella</a> &egrave; una delle maschere popolari italiane pi&ugrave; note ed &egrave; il simbolo della cultura napoletana nel mondo. Nella poesia Gianni Rodari scherza sulle invenzioni di Pulcinella: la mozzarella, gli spaghetti e la pizza Margherita.</p>
<div class="bottomQuestion">
<p>Sai che cosa sono i &lsquo;buchi del gruviera&rsquo;? e il &lsquo;fumo affumicato&rsquo;?</p>
</div>