<p>Ci sono tanti tipi di bar a Bologna (e in Italia). Da quello pi&ugrave; elegante in cui sedersi comodamente a <span class="internalLink" onclick='goto("data/bologna/03Food-and-Drink/02Al-bar/lexicon/")' >fare colazione</span>, magari mentre si apprezza la bellezza del locale storico (leggi &lsquo;Alcuni caff&egrave; storici a Bologna&rsquo;), o a prendere un t&egrave; con biscotti, al bar-tabaccheria in cui, oltre al caff&egrave;, puoi comprare le <span class="internalLink" onclick='goto("data/bologna/03Food-and-Drink/02Al-bar/lexicon/")' >marche da bollo</span> o un <span class="internalLink" onclick='goto("data/bologna/03Food-and-Drink/02Al-bar/lexicon/")' >pacchetto di sigarette</span>. In alcuni bar si va anche per guardare la partita di calcio o per ritrovarsi a <span class="internalLink" onclick='goto("data/bologna/03Food-and-Drink/02Al-bar/lexicon/")' >giocare a carte</span>.</p>
<p>Ma che cosa si prende pi&ugrave; spesso al bar? Beh, tra la colazioni pi&ugrave; tipiche ci sono la pasta e il cappuccino. Poi c&rsquo;&egrave; chi al posto del cappuccino preferisce un semplice caff&egrave;, oppure un t&egrave;, una spremuta d&rsquo;arancia, un succo di frutta, una cioccolata in tazza.</p>
<p>Le paste, anche conosciute come <em>brioche </em>o <em>cornetti</em>, possono essere alla crema, alla marmellata, al miele, alla nutella, ecc.. I pi&ugrave; golosi potranno optare per un bombolone alla crema. Sempre pi&ugrave; diffuse sono le paste vegane, cio&egrave; senza ingredienti di origine animale.</p>
<p>Per gli spuntini salati, di solito nei bar non mancano mai le pizzette e i tramezzini.</p>
<p>Il caff&egrave; al bar &egrave; comunque un&rsquo;abitudine a cui gli italiani non rinunciano: <a href="http://www.irpinianews.it/caffe-al-bar-unabitudine-a-cui-gli-italiani-non-rinunciano/">nel 2016 uno studio della FIPE</a> (Federazione Italiana Pubblici Esercenti) dichiara che il caff&egrave; al bar produce un volume d&rsquo;affari di circa 6,6 miliardi di euro, cappuccino compreso, per un costo medio a tazzina che varia da 1,07 euro al nord Italia a 0,74 euro al Sud.</p>