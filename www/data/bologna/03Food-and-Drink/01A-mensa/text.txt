<p>In origine la parola <em>mensa</em> significa tavola apparecchiata, imbandita. Oggi la mensa &egrave; un locale, un tipo di ristorante, riservato ad alcune categorie di persone. La mensa aziendale, per esempio, prepara i <span class="internalLink" onclick='goto("data/bologna/03Food-and-Drink/01A-mensa/lexicon/")' >pasti</span> per i lavoratori di una azienda, la mensa scolastica per i bambini delle scuole, e la mensa universitaria per gli studenti iscritti all&rsquo;universit&agrave; e per il personale in servizio.</p>
<p>Il funzionamento &egrave; simile a quello di un self-service: prendi il <a href="http://www.ruffa.biz/images/linea_attrezzature_professionali/vassoi/vassoio_rettangolare_fibra-legno.jpg">vassoio</a> e la <span class="internalLink" onclick='goto("data/bologna/03Food-and-Drink/01A-mensa/lexicon/")' >tovaglietta</span> di carta, le <span class="internalLink" onclick='goto("data/bologna/03Food-and-Drink/01A-mensa/lexicon/")' >posate</span>, il bicchiere e poi ti <span class="internalLink" onclick='goto("data/bologna/03Food-and-Drink/01A-mensa/lexicon/")' >metti in fila</span> per ordinare i piatti che preferisci, dall&rsquo;antipasto al <span class="internalLink" onclick='goto("data/bologna/03Food-and-Drink/01A-mensa/lexicon/")' >dolce</span>. Poi vai alla <span class="internalLink" onclick='goto("data/bologna/03Food-and-Drink/01A-mensa/lexicon/")' >cassa</span> a <span class="internalLink" onclick='goto("data/bologna/03Food-and-Drink/01A-mensa/lexicon/")' >pagare il conto</span>. Di solito alla cassa devi mostrare il badge e puoi pagare anche con i <span class="internalLink" onclick='goto("data/bologna/03Food-and-Drink/01A-mensa/lexicon/")' >buoni pasto</span>.</p>
<p>Quando hai finito di mangiare, ricordati di liberare il tavolo e di svuotare il vassoio nei contenitori.</p>
<p>Le mense universitarie sono molto affollate nelle <span class="internalLink" onclick='goto("data/bologna/03Food-and-Drink/01A-mensa/lexicon/")' >ore di punta</span>. A pranzo dalle 12.00 alle 14.00 probabilmente dovrai <span class="internalLink" onclick='goto("data/bologna/03Food-and-Drink/01A-mensa/lexicon/")' >fare la fila</span>.</p>
<p>La scelta del <span class="internalLink" onclick='goto("data/bologna/03Food-and-Drink/01A-mensa/lexicon/")' >men&ugrave;</span> &egrave; sempre piuttosto varia. Se <span class="internalLink" onclick='goto("data/bologna/03Food-and-Drink/01A-mensa/lexicon/")' >hai </span>molto<span class="internalLink" onclick='goto("data/bologna/03Food-and-Drink/01A-mensa/lexicon/")' > appetito</span>, puoi scegliere un men&ugrave; completo, con primo, secondo, contorno, dolce, caff&egrave;.</p>
<p>Le <a href="http://www.unibo.it/it/servizi-e-opportunita/borse-di-studio-e-agevolazioni/mense-universitarie-punti-ristoro-e-servizi-di-ristorazione-convenzionati-a-bologna">mense dell&rsquo;Universit&agrave; di Bologna</a> sono quattro: <em>Bononia University</em> <em>Restaurant</em>, il Servizio di Ristorazione di Ingegneria, il Servizio di Ristorazione &lsquo;Scuderia&rsquo; e La Veneta. L&rsquo;Universit&agrave; di Bologna ha aperto anche alcuni punti ristoro esclusivamente riservati agli studenti universitari. Si tratta di locali con forno a microonde, distributori di <em>snack</em> e bevande, tavoli, sedie e servizi igienici. Gli studenti possono andare nei punti ristoro a riscaldare e consumare il pranzo portato da casa, oppure semplicemente a fare una pausa tra una lezione e l&rsquo;altra. I punti ristoro sono anche luoghi di incontro per i tandem linguistici.</p>
<div class="bottomQuestion">
<p>Dove fai la pausa pranzo? Ti piace andare in mensa? Scrivi le tue impressioni.</p>
</div>