<p>Nel periodo natalizio Bologna si riempie di <span class="internalLink" onclick='goto("data/bologna/08Shopping/lexicon/")' style="color: #3366ff;">luci</span>&nbsp;e <span class="internalLink" onclick='goto("data/bologna/08Shopping/lexicon/")' style="color: #3366ff;">addobbi</span>. Piazza Re Enzo &egrave; occupata da un altissimo albero di Natale, le due Torri sono illuminate <span class="internalLink" onclick='goto("data/bologna/08Shopping/lexicon/")' style="color: #ff6600;">da cima a fondo</span>, cos&igrave; come tutte le strade principali della citt&agrave;, e poi aprono i mercati tradizionali natalizi. Quello pi&ugrave; antico &egrave; la <a href="http://www.fieradisantalucia.it/">Fiera di Santa Lucia</a>, su Strada Maggiore, sotto ai Portici della Chiesa dei Servi. Apre di solito a met&agrave; novembre e chiude il giorno di Santo Stefano, il 26 dicembre. La sua notoriet&agrave; a livello nazionale dipende probabilmente anche dalla sua storia, iniziata quattro secoli fa. Alcuni dicono sia la fiera di Natale pi&ugrave; antica d&rsquo;Europa ma le fonti sono incerte. Negli stand in legno, ben integrati nel contesto architettonico, si vendono gli addobbi per l&rsquo;albero di Natale (palline, <span class="internalLink" onclick='goto("data/bologna/08Shopping/lexicon/")' style="color: #3366ff;">luminarie</span>, fili colorati), dolciumi tipici del periodo come i torroni, i croccanti e i frutti di marzapane e, <em>dulcis in fundo</em>, <span class="internalLink" onclick='goto("data/bologna/08Shopping/lexicon/")' style="color: #3366ff;">presepi</span>&nbsp;e <span class="internalLink" onclick='goto("data/bologna/08Shopping/lexicon/")' style="color: #3366ff;">statuine</span>. Accanto ad angioletti e pastori, nei presepi bolognesi si trovano anche due statuine rappresentative dello spirito cittadino, cio&egrave; la sfoglina (la donna che tira la pasta sfoglia con il matterello) e l&rsquo;avvocato.</p><p>Da fine novembre al 7 gennaio si tiene anche la Fiera di Natale in via Altabella, un mercato natalizio coperto che attira sempre molti turisti. Infine, da alcuni anni, Piazza Minghetti ospita il mercato tradizionale francese, un tradizionale villaggio di Natale, fatto di casette di legno, in cui si vendono prodotti gastronomici francesi, artigianato e chincaglierie di vario genere. Oltre ottanta i tipi di formaggi, vini d&rsquo;Oltralpe, degustazioni di dolci tra cui i biscotti bretoni e i macarons, baguette e croissant, ma anche ostriche e champagne. Il mercato francese termina di solito alcuni giorni prima di Natale.</p>
<iframe width="560" height="315" src="https://www.youtube-nocookie.com/embed/WnmTdDHY_-8?rel=0&amp;controls=0&amp;showinfo=0" frameborder="0" gesture="media" allow="encrypted-media" allowfullscreen></iframe>