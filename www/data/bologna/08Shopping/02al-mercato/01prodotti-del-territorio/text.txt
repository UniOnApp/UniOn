<p>Gli italiani sempre pi&ugrave; spesso scelgono i prodotti dell&rsquo;<span class="internalLink" onclick='goto("data/bologna/08Shopping/lexicon/")' style="color: #3366ff;">agricoltura biologica</span>. Ancora meglio se sono a kilometro zero, cio&egrave; coltivati e raccolti vicino al luogo di vendita. Questo stile di vita si riflette nel grande successo dei <span class="internalLink" onclick='goto("data/bologna/08Shopping/lexicon/")' style="color: #3366ff;">mercati</span>&nbsp;cittadini, dove comprare frutta e verdura di stagione, formaggi e salumi, vini, olio e aceto, miele e marmellate, e tanti altri alimenti tipici, prodotti da agricoltori e coltivatori locali. Insomma come in passato, prima dell&rsquo;apertura dei <span class="internalLink" onclick='goto("data/bologna/08Shopping/lexicon/")' style="color: #3366ff;">supermercati</span>, quando la <span class="internalLink" onclick='goto("data/bologna/08Shopping/lexicon/")' style="color: #3366ff;">spesa</span>&nbsp;si faceva al mercato del paese.</p>
<p>A Bologna e dintorni sono numerosissimi i mercati a Km 0, anche conosciuti come <em>farmer&rsquo;s market</em>. Si svolgono all&rsquo;aperto una volta a settimana e raggruppano produttori del territorio provinciale. Per conoscere le date e i luoghi dei mercati, puoi consultare la rete di <a href="http://www.campagnamica.it/">Campagna Amica</a>.</p>
<p>I mercati cittadini pi&ugrave; famosi e affollati sono il &lsquo;mercato delle erbe&rsquo;, il &lsquo;mercato di mezzo&rsquo; e il &lsquo;mercato ritrovato&rsquo;. Il mercato delle erbe si trova in fondo a via Ugo Bassi ed &egrave; il mercato coperto pi&ugrave; grande del centro storico. &Egrave; la sede del mercato ortofrutticolo ma ospita anche tantissime <span class="internalLink" onclick='goto("data/bologna/08Shopping/lexicon/")' style="color: #3366ff;">bancarelle</span> di pesce, carne, piadine, gastronomia tradizionale, oltre ai localini dove fare aperitivi per tutti i gusti. Dal 2014, infatti, &egrave; frequentatissimo sia a pranzo che a cena anche per i suoi punti di ristoro. Il mercato di mezzo si trova nel &lsquo;Quadrilatero&rsquo;, una zona del centro storico di Bologna con una antica tradizione artigianale. Il &lsquo;Quadrilatero&rsquo; &egrave; delimitato da <em>piazza Maggiore</em>, <em>via Rizzoli</em>, <em>piazza della Mercanzia</em>, <em>via Castiglione</em>, <em>via Farini</em>, <em>piazza Galvani</em> e <em>via dell&rsquo;Archiginnasio </em>e si trovano qui alcune delle botteghe alimentari pi&ugrave; caratteristiche della citt&agrave;.</p>
<p>Il mercato ritrovato &egrave; un mercato contadino che si svolge il sabato mattina di fronte alla Cineteca di Bologna, in Piazzetta Pasolini. I prodotti di contadini e artigiani che arrivano al mercato ritrovato hanno percorso al massimo 40 km. Per questo si dice che sono prodotti a Km 0. Oltre alla vendita di prodotti tipici, qui si organizzano laboratori didattici, concerti e corsi di cucina.</p>
<p>Una novit&agrave; eccezionale nel suo genere &egrave; costituita da FICO &ndash; Fabbrica Italiana Contadina, il pi&ugrave; grande parco agroalimentare del mondo, aperto a Bologna il 15 novembre 2017.</p>
<p>Ha una grandezza totale di dieci ettari (un ettaro corrisponde a 10.000 metri quadrati), due ettari sono occupati da campi agricoli e da stalle per gli animali; ci sono poi 40 diversi luoghi di ristoro, 40 fabbriche (prosciutterie, salumifici, pescherie, caseifici, riserie, ecc.) oltre alle botteghe, ai mercati e alle aule didattiche. In questa grandissima fattoria agroalimentare sono rappresentate le pi&ugrave; importanti coltivazioni della agricoltura italiana e le principali razze di animali.</p>
<div class="bottomQuestion">
<p>Che cosa pensi del cibo biologico?</p>
</div>
<p class="audioLabel">Audio: <a href="http://www.bolognawelcome.com/">Bologna Welcome</a></p>
<audio controls>
  <source src="http://www.bolognawelcome.com/files/turisti/scopri/audioguide/6-enogastronomia-shopping/tappa_3_-_il_mercato_delle_erbe-s.mp3" type="audio/mpeg">
Enable internet connection.
</audio>
<iframe width="560" height="315" src="https://www.youtube-nocookie.com/embed/WVl1bGvxPgY?rel=0&amp;controls=0&amp;showinfo=0" frameborder="0" gesture="media" allow="encrypted-media" allowfullscreen></iframe>