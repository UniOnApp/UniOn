<p>Cultura del riuso, shopping dell&rsquo;usato solidale, o passione per l&rsquo;antiquariato? Che si tratti di mobili, lampade, stampe, libri, dischi o vestiti, a Bologna e provincia puoi visitare ogni settimana diversi mercatini dell&rsquo;usato, alcuni anche prestigiosi. Il pi&ugrave; grande e suggestivo &egrave; quello che ogni secondo week-end del mese occupa Piazza Santo Stefano, proprio davanti alle Sette Chiese. Un centinaio di <span class="internalLink" onclick='goto("data/bologna/08Shopping/lexicon/")' style="color: #3366ff;">espositori</span>&nbsp;provenienti da tutta l&rsquo;Emilia Romagna allestiscono le <span class="internalLink" onclick='goto("data/bologna/08Shopping/lexicon/")' style="color: #3366ff;">bancarelle</span>&nbsp;con quadri, lampadari, bigiotteria, argenteria, libri e dischi, senza lasciare un angolo libero nella Piazza che cambia completamente aspetto. Il mercato &egrave; molto affollato e attira diversi collezionisti in cerca di articoli originali. <br /> In Piazza VIII Agosto, il gioved&igrave;, si tiene il <span class="internalLink" onclick='goto("data/bologna/08Shopping/lexicon/")' style="color: #3366ff;">mercato</span>&nbsp;del collezionismo, dove puoi trovare libri, riviste, stampe e vecchie cartoline da <span class="internalLink" onclick='goto("data/bologna/08Shopping/lexicon/")' style="color: #3366ff;">collezione</span>. Questo mercatino ha una lunga tradizione a Bologna; un tempo si teneva in via Valdonica, nel quartiere ebraico, e si chiamava in gergo &lsquo;Cel&ograve; Cel&ograve; Memanca&rsquo; (ce l&rsquo;ho, ce l&rsquo;ho, mi manca).</p>
<p>Di piccole dimensioni e forse un po&rsquo; meno conosciuti sono il mercatino dell&rsquo;antiquariato e modernariato sotto i portici di via Matteotti, e la <span class="internalLink" onclick='goto("data/bologna/08Shopping/lexicon/")' style="color: #3366ff;">fiera</span>&nbsp;dell&rsquo;<span class="internalLink" onclick='goto("data/bologna/08Shopping/lexicon/")' style="color: #3366ff;">antiquariato</span> che si tiene a dicembre sotto il Voltone del Palazzo del Podest&agrave;. <br /> Per l&rsquo;artigianato artistico &egrave; imperdibile il DecoMela Art di via San Giuseppe, in una stradina perpendicolare a via indipendenza. Ogni stand riflette la creativit&agrave; artistica del suo artigiano. Gli articoli pi&ugrave; rappresentati in questo mercatino sono gioielli fatti con metallo lavorato e pietre dure, accessori di pelle, cuoio, tessuti colorati, e oggetti di piccolo arredamento domestico come paralumi, candele e abat-jour.</p>
<p>Il pi&ugrave; grande <span class="internalLink" onclick='goto("data/bologna/08Shopping/lexicon/")' style="color: #3366ff;">mercato</span>&nbsp;coperto dell&rsquo;usato &egrave; per&ograve; probabilmente quello di Cose d&rsquo;altre case: un <span class="internalLink" onclick='goto("data/bologna/08Shopping/lexicon/")' style="color: #3366ff;">magazzino</span>&nbsp;enorme nel quartiere Lame in cui puoi vendere i tuoi articoli (con la formula del conto vendita) e acquistarne altri usati. Il valore degli articoli viene stimato dagli addetti e rimane fisso per i primi 60 giorni. A partire dal sessantunesimo giorno scende fino al 50%, per poi azzerarsi. In tal caso gli oggetti vengono smaltiti o dati in beneficienza. Il magazzino &egrave; su tre piani e ospita dall&rsquo;abbigliamento, alle scarpe, agli elettrodomestici, ai mobili da casa e giardino.</p>
<div class="bottomQuestion">
<p>Immagina di essere un artigiano-artista. Che cosa vendi nella tua bancarella?</p>
</div>
<iframe width="560" height="315" src="https://www.youtube-nocookie.com/embed/w1vPBv4eXSM?rel=0&amp;controls=0&amp;showinfo=0" frameborder="0" gesture="media" allow="encrypted-media" allowfullscreen></iframe>