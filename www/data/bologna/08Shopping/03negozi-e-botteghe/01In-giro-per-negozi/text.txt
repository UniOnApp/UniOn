<p>A Bologna ci sono negozi <span class="internalLink" onclick='goto("data/bologna/08Shopping/lexicon/")' style="color: #ff6600;">per tutte le tasche</span>. Via Indipendenza, che collega la zona della Stazione Centrale con Piazza Maggiore, &egrave; una delle vie centrali pi&ugrave; battute per lo <em>shopping</em>. In gergo bolognese il passeggio avanti indietro per le strade piene di negozi si chiama &lsquo;fare una vasca&rsquo;. Per indicare che hanno passato il tempo a passeggiare su e gi&ugrave; per la via, a <span class="internalLink" onclick='goto("data/bologna/08Shopping/lexicon/")' style="color: #ff6600;">guardare le vetrine</span>, i giovani possono dire per esempio &lsquo;oggi ho fatto cinque o sei vasche in via Indipendenza&rsquo;. Questa strada pullula di catene di <em>franchising</em>, dove &egrave; possibile acquistare <span class="internalLink" onclick='goto("data/bologna/08Shopping/lexicon/")' style="color: #3366ff;">abbigliamento, scarpe, borse, biancheria</span>, ecc. anche a basso costo.</p>
<p>A circa met&agrave; di via Indipendenza si incontra Piazza VIII Agosto dove si svolge ogni fine settimana il tipico mercato della Piazzola. Proseguendo in direzione di Piazza Maggiore, la fine di via Indipendenza fa angolo con via Ugo Bassi, a destra, e via Rizzoli a sinistra. Tutte queste strade sono un susseguirsi di <span class="internalLink" onclick='goto("data/bologna/08Shopping/lexicon/")' style="color: #3366ff;">negozi, botteghe, atelier</span> di artigiani. Gli atelier di artigiani sono ben rappresentati in via San Felice, che &egrave; il proseguimento di via Ugo Bassi.</p>
<p>Un&rsquo;altra via molto rinomata per lo shopping &egrave; via d&rsquo;Azeglio, una tra le pi&ugrave; eleganti e ricercate. Per lo <span class="internalLink" onclick='goto("data/bologna/08Shopping/lexicon/")' style="color: #3366ff;">shopping altolocato</span>&nbsp;potete andare anche in Galleria Cavour, che ospita le <span class="internalLink" onclick='goto("data/bologna/08Shopping/lexicon/")' style="color: #3366ff;">boutique</span>&nbsp;dei marchi internazionali pi&ugrave; prestigiosi (e costosi). Vale assolutamente la pena fare una passeggiata in Corte Isolani, che collega Piazza Santo Stefano con Strada Maggiore. Questo passaggio coperto &egrave; una antica corte medievale che ospita negozi di design, di arredo e gallerie d&rsquo;arte. In queste stradine si trovano anche le botteghe dei maestri liutai che creano liuti, viole, violini, contrabbassi e accordano e restaurano pianoforti. Nelle strade caratteristiche del &lsquo;quadrilatero&rsquo; si trovano anche alcune delle <span class="internalLink" onclick='goto("data/bologna/08Shopping/lexicon/")' style="color: #3366ff;">drogherie</span>&nbsp;pi&ugrave; antiche di Bologna: come dice il nome, via Pescheria &egrave; nota per le bancarelle di pesce fresco, via Caprarie oggi accoglie <span class="internalLink" onclick='goto("data/bologna/08Shopping/lexicon/")' style="color: #3366ff;">gioiellerie</span>&nbsp;ma un tempo c&rsquo;erano i macellai con carne di capra e pecora, via Clavature dove trovavano la loro sede i fabbri, e infine via Drapperie era la sede dei <span class="internalLink" onclick='goto("data/bologna/08Shopping/lexicon/")' style="color: #3366ff;">tappezzieri</span>, cio&egrave; dei venditori di tessuti e stoffe.</p>
<p class="audioLabel">Audio: <a href="http://www.bolognawelcome.com/">Bologna Welcome</a></p>
<audio controls>
  <source src="http://www.bolognawelcome.com/files/turisti/scopri/audioguide/6-enogastronomia-shopping/tappa_5_-_le_vie_dello_shopping_della_piazza-s.mp3" type="audio/mpeg">
Enable internet connection.
</audio>