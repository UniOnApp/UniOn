<p>All&rsquo;angolo tra Piazza Malpighi e Via Ugo Bassi, si affacciano l&rsquo;<span class="internalLink" onclick='goto("data/bologna/04Worth-seeing/lexicon/")' style="color: #3366ff;">abside</span>&nbsp;della Basilica di San Francesco e le Tombe dei Glossatori. I glossatori, da &lsquo;glossa&rsquo;, termine che nel sesto secolo indicava un commento a un testo giuridico, sono stati i primi illustri professori dell&rsquo;Universit&agrave; di Bologna. I tre monumenti funebri sono realizzati in onore dei giuristi Accursio, Odofredo e Rolandino dei Romanzi. Accursio, nato nel 1182, fu Podest&agrave; di Bologna e celebre professore dell&rsquo;Universit&agrave;. Egli raccolse i commenti dei giuristi precedenti nella <em>glossa magistralis</em>, e ne aggiunse dei suoi, a corredo del <em>Corpus Iuris</em> di Giustiniano. Sulla sua tomba, in <span class="internalLink" onclick='goto("data/bologna/04Worth-seeing/lexicon/")' style="color: #3366ff;">cotto</span>&nbsp;con lastre di <span class="internalLink" onclick='goto("data/bologna/04Worth-seeing/lexicon/")' style="color: #3366ff;">arenaria</span>, si legge l&rsquo;iscrizione "Sepolcro di Accursio glossatore delle leggi e di suo figlio Francesco". La seconda tomba appartiene a Odofredo e la terza, con le sculture di quattro leoni, appartiene a Rolandino dei Romanzi.</p>
<p>San Francesco arriva per la prima volta a Bologna nel 1222 a predicare in Piazza Maggiore. I Francescani diventano giorno dopo giorno sempre pi&ugrave; numerosi e importanti a Bologna, cos&igrave; il comune decide di dare loro uno spazio sul quale costruire la Basilica, che fu poi terminata nel 1254.</p>
<p>La chiesa, pur essendo un <em>pastiche</em> di stili differenti che vanno dal <span class="internalLink" onclick='goto("data/bologna/04Worth-seeing/lexicon/")' style="color: #3366ff;">romanico</span>&nbsp;al <span class="internalLink" onclick='goto("data/bologna/04Worth-seeing/lexicon/")' style="color: #3366ff;">tardo gotico</span>&nbsp;e al primo <span class="internalLink" onclick='goto("data/bologna/04Worth-seeing/lexicon/")' style="color: #3366ff;">rinascimento</span>, &egrave; considerata come una espressione dello stile gotico-francese.</p>
<p>La Basilica ha avuto una storia tumultuosa, perdendo in alcune epoche addirittura l&rsquo;identit&agrave; di luogo di culto. Nel 1796 le truppe francesi la saccheggiarono, la chiesa venne sconsacrata e trasformata in una caserma. Quasi un secolo pi&ugrave; tardi divenne anche magazzino militare. Solo nel 1886 riacquist&ograve; definitivamente lo statuto di Chiesa e di luogo sacro e venne riaperta al culto.</p>
<p>L&rsquo;alta <span class="internalLink" onclick='goto("data/bologna/04Worth-seeing/lexicon/")' style="color: #3366ff;">facciata a capanna</span>, con forme romano-gotiche, d&agrave; su Piazza De&rsquo; Marchi, anche se la vista della sua struttura architettonica da Piazza Malpighi &egrave; sublime. L&rsquo;interno, austero e grandioso, &egrave; diviso in tre navate e presenta uno straordinario slancio ascensionale verso l&rsquo;alto, con <span class="internalLink" onclick='goto("data/bologna/04Worth-seeing/lexicon/")' style="color: #3366ff;">archi rampanti</span>&nbsp;e <span class="internalLink" onclick='goto("data/bologna/04Worth-seeing/lexicon/")' style="color: #3366ff;">pilastroni a lesene</span>. Sopra l&rsquo;altare maggiore, troviamo una magnifica <span class="internalLink" onclick='goto("data/bologna/04Worth-seeing/lexicon/")' style="color: #3366ff;">pala marmorea</span>&nbsp;scolpita tra il 1388 e il 1393 dai veneziani Jacobello e Pier Paolo dalle Masegne. Tra le altre cose, da non perdere anche la cappella Muzzarelli in stile romanico e gli ampi <span class="internalLink" onclick='goto("data/bologna/04Worth-seeing/lexicon/")' style="color: #3366ff;">chiostri</span>&nbsp;(secoli XIV e XV) del Convento.</p>
<p class="audioLabel">Audio: <a href="http://www.bolognawelcome.com/">Bologna Welcome</a></p>
<audio controls>
  <source src="http://www.bolognawelcome.com/files/turisti/scopri/audioguide/2-classico/tappa_6_-_da_palazzo_malvezzi_alla_chiesa_di_san_francesco-sok.mp3" type="audio/mpeg">
Enable internet connection.
</audio>