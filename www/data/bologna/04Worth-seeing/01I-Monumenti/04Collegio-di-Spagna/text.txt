<p>Il Collegio fu voluto nel 1364 dal cardinale Egidio Albornoz per ospitare studenti spagnoli <span class="internalLink" onclick='goto("data/bologna/04Worth-seeing/lexicon/")' style="color: #ff6600;">fuori sede</span>&nbsp;particolarmente meritevoli e con ascendenti familiari (famiglia d&rsquo;origine) ben &ldquo;controllati&rdquo;. Fu costruito fra il 1365 e il 1367 grazie al suo lascito testamentario. Da quell&rsquo;epoca il collegio ha ospitato numerosi studenti diventati poi celebri tra cui Antonio de Nebrija, Ignazio di Loyola, Pietro d'Arbu&eacute;s, e Miguel de Cervantes, autore del romanzo Don Chisciotte. Nel 1530 Carlo V d'Asburgo rimase al Collegio per quattro mesi, in occasione della sua incoronazione a imperatore, avvenuta nella basilica di San Petronio. Il Collegio poteva ospitare fino a una trentina di studenti spagnoli cristiani e senza antenati eretici, ebrei o musulmani. Gli studenti dovevano avere compiuto 21 anni. La disciplina da seguire era molto rigida: essere sempre presente ai pasti, rientrare la sera, non accogliere donne. Anche l&rsquo;abbigliamento non era libero, gli abiti da indossare erano neri ed era vietato l&rsquo;uso di stoffe preziose. Il mancato rispetto delle regole comportava una sanzione, che poteva andare da un periodo di dieta obbligatoria a pane e acqua, fino all&rsquo;espulsione dall&rsquo;istituto. Oggi il <em>Real Colegio de Espa&ntilde;a en Bolonia</em>, unico collegio medievale con queste caratteristiche, ospita studenti spagnoli particolarmente meritevoli iscritti a scuole dottorali o specializzandi in materie soprattutto giuridiche.<br /> Dal punto di vista architettonico, il collegio si colloca tra gotico e rinascimento. Presenta un cortile centrale in <span class="internalLink" onclick='goto("data/bologna/04Worth-seeing/lexicon/")' style="color: #3366ff;">mattone a vista</span>&nbsp;con i portici affrescati, che porta alla Chiesa gotica di San Clemente e due piani che ospitano la biblioteca settecentesca, le stanze, la camera dell&rsquo;imperatore, l&rsquo;archivio, l&rsquo;aula universitaria medievale e molto altro. Il palazzo ha un pregevole <span class="internalLink" onclick='goto("data/bologna/04Worth-seeing/lexicon/")' style="color: #3366ff;">portale</span>&nbsp;del 1525, opera di Andrea da Formigine.</p>
<div class="bottomQuestion">
<p>Immagina e descrivi la giornata-tipo di uno studente del Collegio di Spagna agli inizi del 1900.</p>
</div>
<iframe width="560" height="315" src="https://www.youtube-nocookie.com/embed/BfcW70_U4lc?rel=0&amp;controls=0&amp;showinfo=0" frameborder="0" gesture="media" allow="encrypted-media" allowfullscreen></iframe>