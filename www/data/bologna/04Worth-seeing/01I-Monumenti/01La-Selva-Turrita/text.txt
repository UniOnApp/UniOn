<p>La tradizione medievale paragona la citt&agrave; di Bologna a una selva turrita, cio&egrave; a una foresta (<em>selva</em>) in cui, al posto degli alberi, ci sono le torri (<em>turrita</em>). Il conte Gozzadini, nella sua monografia sulle torri gentilizie bolognesi, parla infatti della presenza di quasi 200 torri a Bologna nel medioevo, in particolare dall&rsquo;XI al XIV secolo. Di circa un&rsquo;ottantina &egrave; <span class="internalLink" onclick='goto("data/bologna/04Worth-seeing/lexicon/")' style="color: #ff6600;">rimasta traccia</span>&nbsp;ancora oggi, anche se dopo secoli di guerre, terremoti, fulmini e altri eventi, solo venti <span class="internalLink" onclick='goto("data/bologna/04Worth-seeing/lexicon/")' style="color: #ff6600;">sono</span> ancora <span class="internalLink" onclick='goto("data/bologna/04Worth-seeing/lexicon/")' style="color: #ff6600;">intatte</span>. <br /> <br /> Le torri, insieme ai portici, erano e sono l&rsquo;elemento architettonico simbolo di Bologna nel mondo. Venivano costruite dalle famiglie nobili per affermare potere e ricchezza sul territorio, ma anche come struttura di difesa dai nemici. A volte venivano utilizzate come semplice abitazione, carcere o alloggio per i soldati. <br /> Possiamo distinguere le torri dalle case-torri: le prime erano di solito isolate da altri edifici e pi&ugrave; alte, mentre le seconde erano vicine alle abitazioni principali della famiglia, come per esempio le torri Lambertini in Piazza Re Enzo, Ramponi in via Rizzoli o Catalani in vicolo dello Spirito. E poi ci sono i cosiddetti &lsquo;torresotti&rsquo; che sorgevano in corrispondenza delle <span class="internalLink" onclick='goto("data/bologna/04Worth-seeing/01I-Monumenti/03Le-Porte/")' >Porte</span> ella seconda cerchia muraria della citt&agrave;, come per esempio il torresotto di via Castiglione e quello di via San Vitale. Di questi attualmente ne sono rimasti solo quattro esemplari a Bologna.<br /> <br /> La base delle torri &egrave; quadrata, con fondamenta nel terreno di almeno 5 metri di profondit&agrave;, costruite con grossi blocchi di <span class="internalLink" onclick='goto("data/bologna/04Worth-seeing/lexicon/")' style="color: #3366ff;">selenite</span>. Il resto della costruzione &egrave; fatto con materiali sempre pi&ugrave; leggeri, mano a mano che si procede verso l&rsquo;alto. <br /> Le torri pi&ugrave; celebri, al punto da essere conosciute come &ldquo;Le due torri&rdquo;, sono la Garisenda e l&rsquo;Asinelli, dal nome delle famiglie che le costruirono. La vista che si gode sulla citt&agrave; dalla torre degli Asinelli &egrave; meravigliosa. Per arrivare in cima, a 97,20 metri di altezza, bisogna percorrere una scalinata interna molto tortuosa di 498 gradini. La Garisenda invece, molto pi&ugrave; bassa (47,5 metri appena), si distingue per la sua forte pendenza, molto evidente soprattutto quando si arriva da via Zamboni. Dante, nel XXXI Canto dell'Inferno, la paragon&ograve; al gigante Anteo chinato. Le due torri sono collocate strategicamente nel punto di ingresso in citt&agrave; dell'antica via Emilia. L'isolamento in cui ci appaiono oggi, al centro di piazza di Porta Ravegnana, non corrisponde alla centralit&agrave; della collocazione originaria.<br /> <br /> Numerosissimi sono gli itinerari organizzati per scoprire la bellezza delle <a href="http://www.bolognawelcome.com/home/scopri/percorsi/cultura/bologna-delle-torri/">altre torri</a>. Le due pi&ugrave; visibili e famose, oltre a Garisenda e Asinelli, sono la torre Azzoguidi e la Prendiparte: la prima &egrave; la pi&ugrave; alta con i suoi 61 metri, da cui deriva il soprannome di Altabella, nome anche della via in cui si trova. La fece costruire la famiglia Azzoguidi nella prima met&agrave; del '200. Mentre la Prendiparte risale ai primi anni del XIII secolo e conserva le due antiche finestre <span class="internalLink" onclick='goto("data/bologna/04Worth-seeing/lexicon/")' style="color: #3366ff;">a tutto sesto</span>, la porta <span class="internalLink" onclick='goto("data/bologna/04Worth-seeing/lexicon/")' style="color: #3366ff;">a sesto acuto</span>&nbsp;in selenite, la base di <span class="internalLink" onclick='goto("data/bologna/04Worth-seeing/lexicon/")' style="color: #3366ff;">gesso</span>. La torre Prendiparte &egrave; oggi sede di suggestivi aperitivi e cene in terrazza e offre possibilit&agrave; di alloggio ai turisti.</p>
<div class="bottomQuestion">
<p>Sali sulla torre degli Asinelli, guarda la citt&agrave; dall&rsquo;alto e racconta la tua esperienza.</p>
</div>
<p class="audioLabel">Audio: <a href="http://www.bolognawelcome.com/">Bologna Welcome</a></p>
<audio controls>
  <source src="http://www.bolognawelcome.com/files/turisti/scopri/audioguide/3-torri/tappa_5_-_le_due_torri_-_l_asinelli_e_la_garisenda-s.mp3" type="audio/mpeg">
Enable internet connection.
</audio>
<iframe width="560" height="315" src="https://www.youtube-nocookie.com/embed/Kbj57RWK6BY?rel=0&amp;controls=0&amp;showinfo=0" frameborder="0" allowfullscreen></iframe>