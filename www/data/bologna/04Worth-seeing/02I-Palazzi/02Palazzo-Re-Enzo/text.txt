<p>Su Piazza Nettuno si trova la scalinata di accesso a <a href="http://www.palazzoreenzo.com/">Palazzo Re Enzo</a>, conosciuto anche come &lsquo;palazzo nuovo&rsquo;, per distinguerlo dal pi&ugrave; antico <a href="http://www.bolognawelcome.com/home/scopri/luoghi/architettura-e-monumenti/edifici-e-vie-storiche/palazzo-del-podesta/">palazzo del Podest&agrave;</a>. Costruito tra il 1244 e il 1246 per ospitare la sede del Comune, divenne invece la ricca prigione di Enzo, figlio dell&rsquo;imperatore Federico II di Svevia. Enzo fu fatto prigioniero nel 1249 durante la battaglia di Fossalta e l&igrave; rimase fino alla sua morte nel 1272. Tante leggende si raccontano sulla storia della prigionia di Re Enzo, dal tentativo di fuga dal palazzo, all&rsquo;amore per la contadina Lucia di Viadagola, da cui nacque un figlio che diede origine alla casata della famiglia nobile bolognese dei Bentivoglio. Come da suo desiderio, Re Enzo &egrave; stato sepolto nella Basilica di <span class="internalLink" onclick='goto("data/bologna/04Worth-seeing/03Le-Chiese/04San-Domenico/")' >San Domenico</span>, dove si trova ancora la sua tomba; nel 1731, in sua memoria, sono stati posti una lapide e un suo ritratto di profilo.</p>
<p>Il <span class="internalLink" onclick='goto("data/bologna/04Worth-seeing/lexicon/")'  style="color: #3366ff;">piano terreno</span>&nbsp;del palazzo in origine era una armeria e un deposito per il Carroccio, il grosso carro simbolo del Comune di Bologna. L&rsquo;aspetto attuale del palazzo &egrave; frutto dei restauri radicali di Alfonso Rubbiani che, tra il 1905 e il 1913, ripristin&ograve; l&rsquo;aspetto gotico dell&rsquo;edificio.</p>
<p>Il cortile di Palazzo Re Enzo, al <span class="internalLink" onclick='goto("data/bologna/04Worth-seeing/lexicon/")'  style="color: #3366ff;">piano terra</span>, misura 250 mq (metri quadrati) e al suo centro si trova l&rsquo;antico pozzo in <span class="internalLink" onclick='goto("data/bologna/04Worth-seeing/lexicon/")'   style="color: #3366ff;">pietra arenaria</span>.</p>
<p>Salendo la <span class="internalLink" onclick='goto("data/bologna/04Worth-seeing/lexicon/")' style="color: #3366ff;">scalinata</span>&nbsp;quattrocentesca, si arriva alla Sala del palazzo del podest&agrave;, un grande e bellissimo salone affrescato a cui si accede da un portone in <span class="internalLink" onclick='goto("data/bologna/04Worth-seeing/lexicon/")' style="color: #3366ff;">legno massiccio</span>. Il grande Salone, con la sua superficie di 800 mq, &egrave; stato aula di giustizia e poi teatro pubblico. Sullo stesso piano, troviamo la Sala degli Atti e una magnifica <span class="internalLink" onclick='goto("data/bologna/04Worth-seeing/lexicon/")' style="color: #3366ff;">Loggia</span>&nbsp;esterna porticata, da cui ammirare la vista su Piazza del Nettuno. Al secondo piano troviamo la Sala Re Enzo, anch&rsquo;essa molto ampia, che riesce a ospitare fino a 100 posti a sedere.</p>
<p>In epoca moderna il palazzo ospita importanti eventi, tra cui fiere, mostre e convegni, <em>convention</em> e molto altro. Ricordiamo per esempio la manifestazione internazionale <a href="http://www.palazzoreenzo.com/eventi/robot-08/">RoBOt</a>, dedicata alla musica elettronica e alle arti visive digitali, molto amata dai giovani, che si tiene ogni anno nelle sale del palazzo.</p>
<div class="bottomQuestion">
<p>Re Enzo riesce a scappare dal Palazzo. Immagina e descrivi il suo tentativo di fuga.</p>
</div>
<p class="audioLabel">Audio: <a href="http://www.bolognawelcome.com/">Bologna Welcome</a></p>
<audio controls>
  <source src="http://www.bolognawelcome.com/files/turisti/scopri/audioguide/1-piazza-maggiore/tappa_5_palazzo_re_enzo.mp3" type="audio/mpeg">
Enable internet connection.
</audio>
<iframe width="560" height="315" src="https://www.youtube-nocookie.com/embed/rIgnViDsZRE?rel=0&amp;controls=0&amp;showinfo=0" frameborder="0" allowfullscreen></iframe>