<p>&ldquo;Palazzo Pepoli Vecchio, antica dimora di una delle famiglie pi&ugrave; importanti di Bologna in epoca medievale, &egrave; il risultato di numerose addizioni e stratificazioni architettoniche.<br /> La storia di Palazzo Pepoli comincia nel 1276, quando Romeo Pepoli acquista le prime costruzioni, e prosegue nel 1344, quando suo figlio Taddeo Pepoli fa erigere il primo nucleo del palazzo. La famiglia Pepoli, la prima a governare Bologna al tempo delle Signorie, &egrave; rimasta proprietaria dell&rsquo;edificio fino al 1910. In et&agrave; moderna Palazzo Pepoli &egrave; <span class="internalLink" onclick='goto("data/bologna/04Worth-seeing/lexicon/")' style="color: #ff6600;">stato oggetto</span>&nbsp;di frequenti cambi di propriet&agrave; e ha addirittura ospitato nelle sue sale una tipografia&rdquo;.</p><p>Nel 2003 il palazzo &egrave; stato acquisito dalla Fondazione Cassa di Risparmio in Bologna, per farne la sede del <a href="http://www.bolognawelcome.com/home/scopri/luoghi/cultura-e-storia/musei-e-gallerie-arte/palazzo-pepoli-museo-della-storia-di-bologna/">Museo della Storia di Bologna</a>, grazie al restauro e all&rsquo;allestimento degli spazi a cura dell&rsquo;architetto e designer Mario Bellini, e grazie al progetto grafico di Italo Lupi. Il Museo &ldquo;racconta l&rsquo;intero arco della storia della citt&agrave; e dei suoi abitanti a partire dagli Etruschi ad oggi, proponendo (...) episodi chiave, personaggi simbolici, aneddoti e temi trasversali&rdquo;.</p><p>&ldquo;Al centro della <span class="internalLink" onclick='goto("data/bologna/04Worth-seeing/lexicon/")' style="color: #3366ff;">corte</span>&nbsp;coperta, l&rsquo;architetto Bellini ha collocato la Torre del Tempo, una struttura in <span class="internalLink" onclick='goto("data/bologna/04Worth-seeing/lexicon/")' style="color: #3366ff;">vetro</span>&nbsp;e <span class="internalLink" onclick='goto("data/bologna/04Worth-seeing/lexicon/")' style="color: #3366ff;">acciaio</span>&nbsp;inondata dall&rsquo;alto di luce naturale. La Torre reinventa la corte e rievoca la Bologna delle Torri, rendendo possibile e fluido l&rsquo;intero percorso di visita tra piano terra e piano nobile. Il destino dei Palazzi, a volte, &egrave; come quello degli uomini. Rischiano di essere dimenticati e di precipitare in un degrado irreversibile. Palazzo Pepoli Vecchio, che <span class="internalLink" onclick='goto("data/bologna/04Worth-seeing/lexicon/")' style="color: #ff6600;">rischiava questa sorte</span>, oggi torna invece a mostrarsi e mostrare (la grande storia di Bologna) in modo del tutto nuovo e sorprendente. Un museo della citt&agrave; e per la citt&agrave; allestito &ndash; come tutti i miei lavori di messa in scena &ndash; rispettando (e separando) contenitore e contenuto per esaltarne, in complice autonomia, significato e bellezza. Dentro, nel cuore del palazzo, una torre-ombrello di vetro e acciaio reinventa la corte che cos&igrave; riacquista dignit&agrave; e funzione. Sembra una lanterna magica inondata dall&rsquo;alto di bianca luce naturale che via via scende e smaterializza in pura trasparenza. Quasi un&rsquo;epifania che fa riflettere sullo scorrere del tempo&rdquo; (testo di Mario Bellini).</p><p>Il museo si rivolge a un pubblico vasto e differenziato: dai bolognesi che vogliono riscoprire la storia e il patrimonio culturale della loro citt&agrave;, ai turisti, alla scuola, agli studenti universitari, alle comunit&agrave; straniere presenti sul territorio.</p>
<p><br /> NdR.: le citazioni del testo sono tratte dal sito &lsquo;Genus Bononiae, Palazzo Pepoli&rsquo;: <a href="http://www.genusbononiae.it/palazzi/palazzo-pepoli/">http://www.genusbononiae.it/palazzi/palazzo-pepoli/</a></p>
<iframe width="560" height="315" src="https://www.youtube-nocookie.com/embed/SZtRdTfNCrM?rel=0&amp;controls=0&amp;showinfo=0" frameborder="0" allowfullscreen></iframe>