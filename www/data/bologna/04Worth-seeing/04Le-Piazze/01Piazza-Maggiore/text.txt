<p>Piazza Maggiore &egrave; considerata la piazza dei bolognesi per eccellenza ed &egrave; anche una delle pi&ugrave; grandi con i suoi 115 metri di lunghezza per 60 di larghezza. &Egrave; il centro della citt&agrave; storica, collegato <span class="internalLink" onclick='goto("data/bologna/04Worth-seeing/lexicon/")'  style="color: #ff6600;">a raggiera</span>&nbsp;con i luoghi pi&ugrave; importanti dentro le mura, attraverso l&rsquo;asse che la Piazza forma con via Ugo Bassi e via Rizzoli.</p>
<p>La costruzione di Piazza Maggiore inizia nel 1200. &Egrave; una delle prime piazze, costruite in Italia dopo la caduta dell&rsquo;impero romano, a ritrovare l&rsquo;identit&agrave; di uno spazio concepito come punto di incontro per i cittadini e dedicato al mercato settimanale. In quella zona sorgevano edifici popolari e alcune torri, che vennero poi abbattuti per iniziare a realizzare la piazza nella sua veste attuale. In passato qui si radunava il popolo per la proclamazione delle leggi e per <span class="internalLink" onclick='goto("data/bologna/04Worth-seeing/lexicon/")' style="color: #ff6600;">eseguire le sentenze capitali</span>. Era anche luogo di svago in cui si svolgevano i tornei dei cavalieri, si davano feste pubbliche con <span class="internalLink" onclick='goto("data/bologna/04Worth-seeing/lexicon/")' style="color: #3366ff;">alberi della cuccagna</span>&nbsp;e spettacoli di vario tipo. Fino al secolo scorso, la piazza ha continuato a ospitare il mercato, oggi trasferitosi in Piazza VIII Agosto. Piazza Maggiore, a volte soprannominata Piazza Grande, prese il nome attuale a giugno 1945. Infatti fino al 1943 fu intitolata a Vittorio Emanuele II, e dal 1943 al 1945 si chiam&ograve; Piazza della Repubblica.</p>
<p>Nel XVI secolo, grazie alla volont&agrave; del cardinale Carlo Borromeo, si costruirono Piazza del Nettuno e il Palazzo dell&rsquo;Archiginnasio. Piazza del Nettuno, <span class="internalLink" onclick='goto("data/bologna/04Worth-seeing/lexicon/")' style="color: #ff6600;">adiacente</span>&nbsp;a Piazza Re Enzo dal nome del Palazzo di fronte alla Fontana, &egrave; stata fondata nel 1565, grazie a un lavoro importante di ampliamento dello spazio tra il Palazzo del Comune e il Palazzo del Podest&agrave;, e di collegamento con Piazza Maggiore, da cui prima era separata.</p>
<p><span class="internalLink" onclick='goto("data/bologna/04Worth-seeing/01I-Monumenti/02Nettuno-Dio-del-mare/")' >La fontana del Nettuno</span> &egrave; uno dei monumenti pi&ugrave; famosi della citt&agrave;, realizzata tra il 1563 e il 1567 da Tommaso Laureti, scultore e pittore palermitano che collabor&ograve; con lo scultore fiammingo Jean de Boulogne, meglio conosciuto come &ldquo;il Giambologna&rdquo;.</p>
<p>In Piazza Maggiore si affacciano anche gli edifici pi&ugrave; importanti del potere politico e religioso: la <span class="internalLink" onclick='goto("data/bologna/04Worth-seeing/03Le-Chiese/01San-Petronio/")' >Basilica di San Petronio</span>, il Palazzo Comunale, il Palazzo dei Banchi, il Palazzo del Podest&agrave;.</p>
<p>Piazza Maggiore &egrave; sede di eventi molto importanti. Tra gli eventi ricorrenti ricordiamo la rassegna &lsquo;Sotto le Stelle del Cinema&rsquo;, promossa dalla <span class="internalLink" onclick='goto("data/bologna/05Entertainment/01Al-cinema/")' >Cineteca</span> di Bologna ogni estate nel mese di luglio. La sera del 2 agosto di ogni anno si tiene anche il concerto di commemorazione in ricordo della strage alla <span class="internalLink" onclick='goto("data/bologna/02Getting-Around/04in-treno/01la-stazione-di-Bologna-Centrale/")' >Stazione di Bologna</span> del 1980. Tra gli eventi interessanti ricordiamo <a href="http://www.repubblica.it/la-repubblica-delle-idee/bologna2017/">La Repubblica delle Idee</a> nel 2017, e molti concerti o comizi politici.</p>
<div class="bottomQuestion">
<p>Posizionati al centro della Piazza e poi guardati intorno. Che cosa provi?</p>
</div>
<iframe width="560" height="315" src="https://www.youtube-nocookie.com/embed/oBZ1jSXHb8E?rel=0&amp;controls=0&amp;showinfo=0" frameborder="0" allowfullscreen></iframe>