<p>Piazza Malpighi &egrave; uno snodo al centro della citt&agrave;, in cui confluiscono alcune delle vie principali bolognesi, quali Ugo Bassi, Guglielmo Marconi, San Felice, del Pratello, Sant'Isaia, Nosadella, Barberia, Porta Nova e piazza San Francesco. Ha una <span class="internalLink" onclick='goto("data/bologna/04Worth-seeing/lexicon/")' style="color: #3366ff;">pianta rettangolare</span>&nbsp;molto allungata e al suo centro &egrave; collocata una <span class="internalLink" onclick='goto("data/bologna/04Worth-seeing/lexicon/")' style="color: #3366ff;">colonna a obelisco</span>&nbsp;dedicata all&rsquo;Immacolata Concezione. In cima alla colonna c&rsquo;&egrave; una statua in rame che rappresenta la Madonna, realizzata nel 1638 da Tedeschi su progetto di Guido Reni. Nel <span class="internalLink" onclick='goto("data/bologna/04Worth-seeing/lexicon/")' style="color: #3366ff;">piedistallo</span>&nbsp;della colonna troviamo invece gli stemmi di papa Urbano VIII, della Famiglia francescana e del Comune di Bologna.</p>
<p>Nell&rsquo;area di Piazza Malpighi in passato c&rsquo;era un fossato che circondava tutta la seconda <span class="internalLink" onclick='goto("data/bologna/04Worth-seeing/lexicon/")' style="color: #3366ff;">cerchia muraria</span>&nbsp;della citt&agrave; e che &egrave; stato interrato nel 1635, proprio per preparare lo spazio alla costruzione della Piazza. Per questo motivo in origine era conosciuta come <em>Seliciata</em> o <em>Salegata di San Francesco</em>, poi nel 1874 le fu mutato il nome in Piazza Malpighi, grazie alla riforma toponomastica. Oggi &egrave; una Piazza molto trafficata, sia dalle auto che dagli autobus. Sulla Piazza spicca naturalmente la <span class="internalLink" onclick='goto("data/bologna/04Worth-seeing/03Le-Chiese/05San-Francesco/")' >Chiesa di San Francesco</span> con le Tombe dei Glossatori. Una curiosit&agrave;: sul lato sinistro, lasciandosi alle spalle via Marconi, si trova un <span class="internalLink" onclick='goto("data/bologna/04Worth-seeing/lexicon/")' style="color: #3366ff;">platano</span>&nbsp;storico che fu piantato dalla famiglia Rusconi nel giardino di casa, intorno al 1825. La circonferenza del tronco del platano di Piazza Malpighi misura addirittura 5 metri. L&rsquo;Istituto dei Beni Culturali lo ha selezionato, insieme ad altri alberi secolari della citt&agrave;, per i criteri di bellezza, maestosit&agrave; e valore storico.</p>