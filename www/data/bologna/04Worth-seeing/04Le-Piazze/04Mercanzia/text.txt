<p>Piazza della Mercanzia si trova nel &lsquo;Quadrilatero&rsquo;, l&rsquo;area di Bologna dedicata fin dal Medioevo all&rsquo;artigianato e al commercio e ancora oggi sede di alcune tra le botteghe pi&ugrave; tradizionali e antiche della citt&agrave;. Proprio in questa area un tempo si trovava la Dogana, per pagare i dazi delle merci in entrata e in uscita. Il nome della Piazza deriva dall&rsquo;omonimo Palazzo (Palazzo della Mercanzia), detto anche Loggia dei Mercanti o Palazzo del Carrobbio, sede del Foro dei Mercanti e di alcune Corporazioni dal XIV al XVIII secolo. Il Palazzo, un edificio gotico in laterizio costruito nel 1384 a seguito dell&rsquo;aumento/incremento delle attivit&agrave; commerciali, divenne presto sede del tribunale dei mercanti. I <span class="internalLink" onclick='goto("data/bologna/04Worth-seeing/lexicon/")' style="color: #3366ff;">pilastri</span>&nbsp;e il <span class="internalLink" onclick='goto("data/bologna/04Worth-seeing/lexicon/")' style="color: #3366ff;">balconcino</span>&nbsp;sono adornati con un <span class="internalLink" onclick='goto("data/bologna/04Worth-seeing/lexicon/")' style="color: #3366ff;">baldacchino</span>. Per richiamare l&rsquo;attenzione dei cittadini all&rsquo;ascolto delle decisioni del Tribunale (sentenze, provvedimenti, ecc.), che venivano lette proprio dal balconcino del Palazzo, si usava suonare una campana detta Luccardina. La Luccardina oggi si trova al Museo Medievale di Bologna. Alla sinistra della Piazza, si possono ammirare gli antichi palazzi dai portici in legno che risalgono alla Bologna medievale; poco oltre, all&rsquo;inizio di via Santo Stefano, si vede la Torre degli Alberici che ospita la pi&ugrave; antica bottega di Bologna, risalente al 1273 e posta accanto alle duecenteste Case Serracchioli. Oggi Piazza della Mercanzia &egrave; un luogo molto vivace di passeggio, circondato da locali per aperitivi all&rsquo;aperto.</p>
<p class="audioLabel">Audio: <a href="http://www.bolognawelcome.com/">Bologna Welcome</a></p>
<audio controls>
  <source src="http://www.bolognawelcome.com/files/turisti/scopri/audioguide/2-classico/tappa_3_-_da_piazza_santo_stefano_a_piazza_della_mercanzia-s.mp3" type="audio/mpeg">
Enable internet connection.
</audio>