<p>Piazza VIII agosto nei secoli &egrave; stata ribattezzata con nomi diversi, a testimonianza del ruolo che ha avuto nella storia della citt&agrave;. La Piazza, che ha origini romane, nel 1219 viene acquistata dal Comune di Bologna che le conferisce il nome di Piazza del Mercato, in quanto qui si teneva il mercato del bestiame. Nel periodo napoleonico viene poi rinominata Piazza D&rsquo;Armi poich&eacute; si tenevano esercitazioni e attivit&agrave; militari. Il nome attuale deriva invece da un evento storico di grande importanza per la citt&agrave; di Bologna: l&rsquo;8 agosto 1848 i bolognesi hanno battuto gli Austriaci in un conflitto a fuoco. Leggiamo alcune curiosit&agrave; su questo <a href="https://anticafrontierabb.wordpress.com/2012/08/08/164-anni-fa-l8-agosto-1848-la-citta-di-bologna-caccia-dopo-una-rivolta-popolare-gli-austriaci-che-si-ritirano-a-nord-del-fiume-po/">evento</a>: &ldquo;Un migliaio di Austriaci, con tre <span class="internalLink" onclick='goto("data/bologna/04Worth-seeing/lexicon/")' style="color: #3366ff;">cannoni</span>&nbsp;e uno squadrone di cavalleria, riusc&igrave; invece ad entrare in citt&agrave; da Porta Galliera; occupata l&rsquo;altura della Montagnola, si schierarono in ordine di battaglia. Molti popolani, specialmente i facchini di via del Borgo di San Pietro, si armarono nelle pi&ugrave; strane maniere, con vecchi <span class="internalLink" onclick='goto("data/bologna/04Worth-seeing/lexicon/")' style="color: #3366ff;">fucili</span>, <span class="internalLink" onclick='goto("data/bologna/04Worth-seeing/lexicon/")' style="color: #3366ff;">pistole</span>, <span class="internalLink" onclick='goto("data/bologna/04Worth-seeing/lexicon/")' style="color: #3366ff;">sciabole</span>&nbsp;e <span class="internalLink" onclick='goto("data/bologna/04Worth-seeing/lexicon/")' style="color: #3366ff;">forcali</span>, corsero verso la Montagnola. Allora gli Austriaci incominciarono a sparare. I cittadini, nascosti dietro le colonne dei portici, dalle finestre e dai tetti, risposero coraggiosamente al fuoco. Solo quando un proiettile colp&igrave; a morte il comandante dell&rsquo;artiglieria nemica, gli Austriaci si ritirarono. Il combattimento dell&rsquo;8 Agosto era durato tre ore, dalle cinque alle otto del pomeriggio. Quando cal&ograve; la sera le campane annunciarono festanti la vittoria. In quel giorno glorioso, nobili e popolani, uomini, donne e persino ragazzi, tutti parteciparono alla liberazione di Bologna. I Bolognesi ebbero 59 morti e pi&ugrave; di altrettanti feriti; gli Austriaci persero oltre 400 uomini&rdquo;.</p>
<p>In memoria di questa giornata, possiamo osservare il monumento ai caduti dell&rsquo; VIII Agosto 1848, conosciuto anche come il Popolano e collocato all'ingresso del Parco della  <span class="internalLink" onclick='goto("data/bologna/06Lifestyle/02In-mezzo-alla-natura/03jogging-bancarelle/")' >Montagnola</span>: una statua in bronzo, opera di Pasquale Rizzoli; che rappresenta la figura di un uomo in piedi che alza una bandiera con la scritta "Libertas&rdquo;. Ai suoi piedi un soldato armato accasciato per terra. Il basamento, in granito rosa, &egrave; decorato con medaglioni e modanature. Il bassorilievo rappresenta un leone e la scritta VIII Agosto MDCCCXLVIII in lettere bronzee, mentre sul lato opposto, una lastra in pietra di Verona biancastra riporta la frase &ldquo;Qui virt&ugrave; di popolo ruppe e fug&ograve; le schiere austriache nel nome santo della patria e della libert&agrave;&rdquo;.</p>
<p>Piazza VIII Agosto &egrave; oggi sede dello storico mercato "La Piazzola" che ogni venerd&igrave; e sabato anima l'intera superficie della piazza e l'adiacente Parco della Montagnola con oltre 400 bancarelle. La Piazzola &egrave; stata dichiarata di recente mercato storico dell&rsquo;Emilia Romagna.</p>
<iframe width="560" height="315" src="https://www.youtube-nocookie.com/embed/YwC8g_pocIQ?rel=0&amp;controls=0&amp;showinfo=0" frameborder="0" allowfullscreen></iframe>