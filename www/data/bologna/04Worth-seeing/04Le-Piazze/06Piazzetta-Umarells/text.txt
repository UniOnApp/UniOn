<p>Il 14 aprile 2018, nel rione della Cirenaica di Bologna (Quartiere San Vitale) &egrave; stata inaugurata la Piazzetta degli Umarells. Qual &egrave; l&rsquo;origine di questo nome? <em>Piazzetta</em> per le sue dimensioni ridotte, e <em>Umarells</em>, plurale anglicizzato di <em>umarell</em>, perch&eacute; cos&igrave; sono stati nominati, in modo scherzoso ma ormai ufficiale, i pensionati che hanno l&rsquo;abitudine di osservare i lavori in corso nei cantieri delle citt&agrave;.<br /> <br /> La parola <em>Umarells</em>, dal dialetto bolognese <em>Umar&egrave;l </em>(ometto, piccolo uomo), si &egrave; diffusa rapidamente in rete e sulla stampa dopo la pubblicazione dei libri di un famoso blogger e antropologo urbano, nel 2010 e nel 2016. In modo scherzoso sono stati definiti cos&igrave; gli anziani che amano trascorrere il loro tempo libero di fronte ai cantieri in costruzione, guardarne l&rsquo;evoluzione, e a volte commentare e criticare l&rsquo;andamento dei lavori. <br /> <br /> Questa figura, con le braccia incrociate dietro la schiena, &egrave; diventata cos&igrave; nota che nel 2015 la citt&agrave; di Riccione ha stanziato un finanziamento di 11.000 &euro; proprio per retribuire alcuni <em>umarells</em> incaricati questa volta ufficialmente di monitorare i lavori nei cantieri edili. A questa sono seguite tante altre iniziative: una app chiamata proprio &lsquo;Umarell&rsquo; per tracciare tutti i cantieri della citt&agrave;, un premio Treccani web assegnato a un podcast intitolato &lsquo;Piazza Umarell&rsquo; e una campagna di marketing e pubblicit&agrave; della Burgher King intitolata &lsquo;King of umarell&rsquo;. <br /> Il Presidente del Quartiere San Vitale a Bologna, il giorno dell&rsquo;inaugurazione della Piazzetta, ha detto in riferimento agli <em>umarell</em>: &laquo;Sono la nostra antenna sul territorio, per i cantieri, le buche, gli alberi, i marciapiedi&raquo;. E ora si pensa a una via per le <em>zdaure</em> (signora in dialetto bolognese), le casalinghe che si prendono cura dell&rsquo;appetito di figli, nipoti e spesso anche dei loro amici. </p>
<iframe width="560" height="315" src="https://www.youtube-nocookie.com/embed/9G4Xxgq1xvs?rel=0&amp;controls=0&amp;showinfo=0" frameborder="0" allow="autoplay; encrypted-media" allowfullscreen></iframe>