<p>A Bologna e provincia si contano diverse decine di istituti bancari, oltre 60. Ogni banca ha una sede principale e una o pi&ugrave; <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">filiali</span>. La Cassa di Risparmio di Bologna per esempio dispone di 50 filiali, UniCredit di 58, e cos&igrave; via. Insomma, con questi numeri, possiamo dire di essere letteralmente circondati dalle banche. &Egrave; raro trovare una strada di Bologna priva di banche o di <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">sportelli bancomat</span>, soprattutto nel centro cittadino. Le banche hanno orari di apertura al pubblico piuttosto ridotti; di solito tre ore la mattina e due ore o tre ore il pomeriggio, dalle 14.30 in avanti. Il sabato sono chiuse.</p><p>Non tutti gli istituti bancari aprono il <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">conto corrente</span>&nbsp;a stranieri senza residenza in Italia. Se hai bisogno di aprire un conto corrente, ti chiederanno di certo un documento di identit&agrave; o il passaporto, e ti faranno compilare un questionario &lsquo;obbligatorio&rsquo; per capire la tua propensione al rischio, nel caso in cui tu decida di investire dei soldi in <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">obbligazioni</span>, <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">azioni</span>, <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">fondi</span>, <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">titoli di stato</span>, ecc. La banca mette a disposizione dei propri <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">correntisti</span>&nbsp;(persone titolari di un conto corrente) il <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">libretto degli assegni</span>. Il pagamento con assegno in Italia &egrave; diffuso solo per cifre di una certa entit&agrave;. Difficilmente troverai un italiano pagare con assegno un importo inferiore a 50 euro, al contrario di quanto avviene in Francia, per esempio, dove si usa pagare con assegno anche cifre irrisorie, di pochi euro.</p><p>Sono molto comode le operazioni tramite Internet Banking o Home Banking, che ti consentono di operare da internet senza dover andare in banca di persona. Tramite home banking puoi fare i <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">bonifici</span>, controllare gli <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">accrediti</span>&nbsp;(per esempio di uno <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">stipendio</span>) e gli <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">addebiti</span>&nbsp;(per esempio per pagare le <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">bollette</span>), puoi controllare il <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">saldo</span>&nbsp;sul tuo conto corrente. Presso gli sportelli bancomat, oltre a ritirare i soldi che ti occorrono, puoi controllare la &lsquo;lista movimenti&rsquo;, cio&egrave; tutte le operazioni in entrata e in uscita, che sono state fatte in un periodo di tempo, e ricaricare il cellulare. Attualmente, tutti gli schermi degli sportelli bancomat hanno la possibilit&agrave; di modificare la lingua dell&rsquo;interfaccia quindi non ci dovrebbero essere difficolt&agrave; di comprensione.</p>
<p>Molti italiani si rivolgono alle banche per chiedere dei <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">prestiti</span>&nbsp;per l&rsquo;acquisto della casa. Questi prestiti, nello specifico, si chiamano <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">mutui</span>. Chi accende un mutuo, si impegna a restituire la somma ricevuta <span class="internalLink" onclick='goto("data/bologna/07Services-and-needs/03-In-banca/lexicon/")' style="color: #3366ff;">a rate</span>, cio&egrave; versa alla banca ogni mese una somma, per una durata di dieci, venti, trent&rsquo;anni. Il guadagno della banca sar&agrave; sull&rsquo;interesse passivo maturato.</p>
<iframe width="560" height="315" src="https://www.youtube-nocookie.com/embed/B_3Oh4Wzfl4?rel=0&amp;controls=0&amp;showinfo=0" frameborder="0" allowfullscreen></iframe>