<p>Per capire bene un annuncio di affitto e conoscere le caratteristiche di un alloggio, &egrave; utile sapere utilizzare alcuni termini. Nel servizio online di &lsquo;Cerco e Offro casa&rsquo; di Bussola per esempio, per ricercare un alloggio, ti chiedono di precisare alcune informazioni: il <span class="internalLink" onclick='goto("data/bologna/07Services-and-needs/01Trovare-casa/lexicon/")' style="color: #3366ff;">canone</span>&nbsp;mensile, cio&egrave; quanto sei disposto a spendere ogni mese per la tua casa, il quartiere di Bologna, cio&egrave; la zona della citt&agrave;, in centro o in periferia, in cui desideri abitare, il tipo di <span class="internalLink" onclick='goto("data/bologna/07Services-and-needs/01Trovare-casa/lexicon/")' style="color: #3366ff;">alloggio</span>, per esempio se cerchi un appartamento oppure una <span class="internalLink" onclick='goto("data/bologna/07Services-and-needs/01Trovare-casa/lexicon/")' style="color: #3366ff;">stanza singola</span>&nbsp;(per una sola persona), <span class="internalLink" onclick='goto("data/bologna/07Services-and-needs/01Trovare-casa/lexicon/")' style="color: #3366ff;">doppia</span>&nbsp;o <span class="internalLink" onclick='goto("data/bologna/07Services-and-needs/01Trovare-casa/lexicon/")' style="color: #3366ff;">tripla</span>&nbsp;(per due o tre persone), e infine se cerchi una soluzione per sole ragazze o per soli ragazzi.</p>
<p>A proposito, ci sono decine di siti web per la ricerca autonoma di un alloggio; tra quelli pi&ugrave; gettonati ci sono <em>subito, bakeca, immobiliare, kijiji</em>, ecc., e diverse pagine facebook dedicate a mettere in contatto i proprietari con i futuri inquilini. Gli annunci sono spesso molto ricchi di informazione dettagliate. Vediamone uno come esempio: <em>&ldquo;</em><em>Villetta con 5 camere singole, terrazza enorme, 2 bagni e cucina. Si affitta stanza spaziosa completamente arredata, con due letti. Coop viale s.donato a 2min a piedi, 1 min fermata bus 20, 5min in bici da via Zamboni.&nbsp;Spese escluse. No matricole.&nbsp;Importante: disponibilit&agrave; 1 anno esatto. A settembre 2018 andr&agrave; lasciata alla propriet&agrave;. </em></p>
<p>Nella prima parte si descrive l&rsquo;intera casa, per esempio se si tratta di una abitazione autonoma (come in questo caso una villetta) oppure di un appartamento in un <span class="internalLink" onclick='goto("data/bologna/07Services-and-needs/01Trovare-casa/lexicon/")' style="color: #3366ff;">condominio</span>; poi si passa alla descrizione interna dell&rsquo;alloggio (per esempio quante stanze ci sono, quanti bagni, presenza o meno di un terrazzo o di un balcone, presenza o meno di un giardino); le caratteristiche della stanza oggetto dell&rsquo;annuncio (arredata o non arredata, il numero di letti, la dimensione); la zona di Bologna e i servizi nelle vicinanze (in questo caso si precisa la vicinanza di un supermercato e la prossimit&agrave; con il centro storico). Questo annuncio si conclude poi con tre informazioni importanti: il costo mensile non include le spese delle <span class="internalLink" onclick='goto("data/bologna/07Services-and-needs/01Trovare-casa/lexicon/")' style="color: #3366ff;">bollette</span>&nbsp;o <span class="internalLink" onclick='goto("data/bologna/07Services-and-needs/01Trovare-casa/lexicon/")' style="color: #3366ff;">utenze</span>&nbsp;(acqua, gas, luce, internet, ecc.) e non &egrave; rivolto alle matricole, dunque agli studenti iscritti al primo anno di universit&agrave;. Si precisa inoltre che l&rsquo;affitto non potr&agrave; durare pi&ugrave; di 12 mesi, quindi che la stanza andr&agrave; liberata a settembre 2018.</p>
<p>In altri annunci spesso i proprietari aggiungono informazioni sulla possibilit&agrave; di ospitare animali domestici nell&rsquo;appartamento, sui fumatori (a volte si trova la scritta &lsquo;no fumatori&rsquo;), sulla presenza di posto auto, di <span class="internalLink" onclick='goto("data/bologna/07Services-and-needs/01Trovare-casa/lexicon/")' style="color: #3366ff;">cantina ciclabile</span>&nbsp;(cio&egrave; di una cantina a cui si accede facilmente con la bicicletta), di aria climatizzata. In alcuni annunci viene anche precisata la tipologia di contratto di affitto che sar&agrave; stipulato.</p>