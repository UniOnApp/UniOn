<p><strong>La Biblioteca Comunale dell&rsquo;Archiginnasio</strong></p>
<p>Alla Biblioteca dell&rsquo;Archiginnasio pu&ograve; essere molto difficile riuscire a concentrarsi nello studio. Troppi sono gli stimoli visivi che provengono dalle bellezze artistiche di questo palazzo storico. Non un solo angolo delle pareti di questa magnifica struttura architettonica del Cinquecento &egrave; libero da decorazioni, affreschi, stemmi, iscrizioni, incisioni.</p>
<p>&ldquo;Il palazzo presenta all'esterno un lungo portico di 30 arcate e si articola in due piani intorno ad un <a href="http://www.archiginnasio.it/cortile.htm">cortile centrale</a> a doppio ordine di logge. <br /> Due ampi <a href="http://www.archiginnasio.it/scaloni.htm">scaloni</a> conducono al <a href="http://www.archiginnasio.it/loggiato.htm">piano superiore</a> che presenta 10 <a href="http://www.archiginnasio.it/sale.htm">aule</a> scolastiche (oggi non visitabili poich&egrave; costituiscono i depositi principali di libri della Biblioteca) e due aule magne poste alle estremit&agrave; del fabbricato, una per gli Artisti (oggi Sala di lettura della Biblioteca) e una per i Legisti (detta in seguito anche <a href="http://www.archiginnasio.it/stabat.htm">Sala dello Stabat Mater</a>)&rdquo;.&nbsp;</p>
<p><img style="width:100%;" src="data/bologna/01Uni-Life/02Biblioteche/04Archiginnasio/01.jpg" alt="" /></p>
<p>Sede della Biblioteca dal 1838, l&rsquo;Archiginnasio ha una vocazione principalmente umanistica e possiede 850.000 opere, di cui 120.000 libri antichi e 15.000 edizioni del Sedicesimo secolo. Manoscritti e rari a stampa sono riprodotti in formato digitale o su microfilm e sono consultabili nella Sala Manoscritti, mentre le opere a stampa e i periodici sono da richiedere in Sala Lettura.</p>
<p>Se vuoi essere informato sulle iniziative dell&rsquo;Archiginnasio, puoi iscriverti alla <a href="http://www.archiginnasio.it/newsletter.htm">newsletter</a>, inserendo il tuo indirizzo mail in ArchiNews. Per leggere un <a href="http://newsletter.comune.bologna.it/files/dmailer/newsletters/40/9997.html">esempio</a> di newsletter con gli eventi principali in corso all&rsquo;Archiginnasio, visita la pagina dedicata.</p>
<p>Il sito web dell&rsquo;Archiginnasio &egrave; disponibile anche in inglese. Puoi consultarlo per conoscere meglio il patrimonio architettonico e artistico e per avere informazioni sui servizi e gli orari di apertura.</p>
<p>Foto di Massimiliano Lacertosa <a href="http://www.cromostudio.com">www.cromostudio.com</a></p>