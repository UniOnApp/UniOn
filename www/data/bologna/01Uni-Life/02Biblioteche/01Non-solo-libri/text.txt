<p><strong>Non solo libri</strong></p>
<p>In origine la <span class="internalLink" onclick='goto("data/bologna/01Uni-Life/lexicon/")' style="color: #3366ff;">biblioteca</span>&nbsp;era il luogo in cui si raccoglievano e conservavano libri e altre opere per lo studio. Oggi le biblioteche sono sempre pi&ugrave; spesso spazi multifunzionali dove, oltre a studiare, consultare e <span class="internalLink2" onclick='goto("data/bologna/01Uni-Life/lexicon/")' style="color: #ff6600;">prendere libri in prestito</span>, si possono svolgere molte altre attivit&agrave;. Alcune biblioteche di Bologna si trovano all&rsquo;interno di Musei e Palazzi storici (per esempio l&rsquo;Archiginnasio, la Sala Borsa, la Biblioteca Universitaria, ecc.). Dal punto di vista organizzativo le Biblioteche di Bologna si dividono in <a href="http://www.bibliotechebologna.it/">biblioteche comunali</a>, gestite dai Comuni e <a href="http://www.sba.unibo.it/it/">biblioteche universitarie</a>, sotto la responsabilit&agrave; dell&rsquo;Universit&agrave;. Poi ci sono le <a href="http://www.unibo.it/it/servizi-e-opportunita/biblioteche-risorse-digitali-e-sale-studio/sale-studio-a-bologna">Sale studio</a>, spazi, come dice la parola, messi a disposizione degli studenti per studiare e preparare gli esami ma spesso indipendenti dalle biblioteche e con orari di apertura diversi.</p>
<p>Ogni biblioteca ha caratteristiche proprie. Nella maggior parte dei casi, oltre ai libri, si possono prendere in prestito CD, DVD, guide turistiche ed &egrave; possibile partecipare a numerosi eventi culturali o assistere a mostre. Inoltre, nelle biblioteche ci sono salette per le riunioni, la visione di film, lo svolgimento di attivit&agrave; ludiche, l&rsquo;ascolto di musica.</p>
<p>Per cercare opere, libri, riviste, ecc. &egrave; possibile utilizzare il servizio unificato <a href="http://sbn-ubo.unibo.it/">OPAC Sebina online</a>, in cui sono catalogati complessivamente 3.104.045 documenti e 1.932.200 titoli. Tutti i documenti e tutti i titoli hanno una specifica collocazione, cio&egrave; un codice identificativo che ne facilita la ricerca. Puoi cercare quello che ti interessa attraverso l&rsquo;autore oppure il titolo oppure attraverso una semplice parola chiave.</p>
<p>Per i nottambuli e gli stacanovisti, c&rsquo;&egrave; una buona notizia: alcune <span class="internalLink" onclick='goto("data/bologna/01Uni-Life/lexicon/")' style="color: #3366ff;">sale studio</span>&nbsp;e alcune biblioteche sono aperte fino a tardi la sera e nel weekend. Conosci le parole &lsquo;nottambulo&rsquo; e &lsquo;stacanovista&rsquo;? Con la prima si indicano le persone che amano vivere la notte, stare sveglie fino a tardi, per divertirsi o per studiare,&nbsp; e con la seconda le persone che dedicano moltissimo tempo al lavoro e allo studio.&nbsp;</p>
<p>Se ti piace leggere gli e-book e accedere a riviste, giornali italiani e stranieri, musica e video, banche dati, tutto online, i servizi di <a href="https://bologna.medialibrary.it/home/cover.aspx">MediaLibraryOnLine</a>, la biblioteca digitale di Bologna, sono imperdibili. Basta essere iscritti a una biblioteca pubblica di Bologna o provincia e richiedere al bibliotecario username e password.</p>
<div class="bottomQuestion">
<p>E tu, studi meglio in biblioteca o a casa? Sei pi&ugrave; concentrato nelle ore serali, notturne o nelle ore diurne? Hai gi&agrave; fatto la tessera per entrare in biblioteca?</p>
</div>