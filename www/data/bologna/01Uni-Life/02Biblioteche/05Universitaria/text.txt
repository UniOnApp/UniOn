<p><strong>Biblioteca Universitaria</strong></p>
<p>Alla Biblioteca Universitaria ci troviamo immersi in un museo di enorme bellezza, o forse sarebbe meglio dire in diversi musei di enorme bellezza: Museo Marsili, Museo Aldrovandi, la Quadreria, l&rsquo;Aula Magna, sono tutti luoghi che testimoniano la ricchezza del patrimonio storico-artistico di questo luogo. La Biblioteca, il cui accesso &egrave; in Via Zamboni 35, possiede 1.384.112 volumi e materiali non librari tra cui manoscritti, incunaboli, cinquecentine, periodici, ecc.</p>
<p>Le sale di consultazione della Biblioteca sono tre, per un totale di 200 posti a sedere. In queste sale sono disponibili opere e testi a scaffale aperto, cio&egrave; testi si possono consultare senza farne esplicita richiesta al bibliotecario. Poi ci sono le sale di consultazione specializzate.</p>
<p>Per la consultazione di manoscritti, libri antichi, opere rare e di pregio, ci sono alcune regole da rispettare in modo rigoroso: bisogna avere 18 anni, presentare un documento di identit&agrave; e dichiarare i propri intenti, cio&egrave; spiegare per quale motivo si vuole consultare le opere. &ldquo;Si possono richiedere quattro manoscritti per volta, per non pi&ugrave; di otto volumi&rdquo;. Per &ldquo;tutelare documenti particolarmente rari e preziosi o in stato di conservazione non buono&rdquo; si preferisce mettere a disposizione la riproduzione dell&rsquo;originale. &ldquo;Il lettore &egrave; responsabile delle opere avute in lettura fino al momento della riconsegna; in caso di assenza, anche temporanea, l'opera deve essere riconsegnata all'assistente di sala. Il materiale distribuito nella sala non pu&ograve; essere portato fuori dalla sala medesima per nessun motivo&rdquo;. Per orientarti in questi ampi spazi di magnifica bellezza, accedi alla <a href="http://www.bub.unibo.it/it-it/la-biblioteca/mappa-interattiva.aspx?idC=61648&amp;LN=it-IT">mappa virtuale</a> della Biblioteca Universitaria.</p>