<p><strong>Che cosa fare all&rsquo;arrivo a Bologna?</strong></p>
<p>Dal punto di vista pratico, ci sono tre cose importanti da fare per perfezionare l&rsquo;arrivo all&rsquo;Universit&agrave; di Bologna. Le parole chiave sono: <span class="internalLink" onclick='goto("data/bologna/01Uni-Life/lexicon/")' style="color: #3366ff;"><em>check-in</em></span><em>,</em> <span class="internalLink" onclick='goto("data/bologna/01Uni-Life/lexicon/")' style="color: #3366ff;">badge</span>&nbsp;e <span class="internalLink" onclick='goto("data/bologna/01Uni-Life/lexicon/")' style="color: #3366ff;">piano di studio</span> online. &ldquo;La prima cosa da fare quando arrivi a Bologna &egrave; il <em>Check-in</em> presso l&rsquo;<em>Exchange Students Desk</em>, in Via Filippo Re 4 a Bologna. Devi portare un documento di identit&agrave; e una <span class="internalLink" onclick='goto("data/bologna/01Uni-Life/lexicon/")' style="color: #3366ff;">foto formato tessera</span>.</p>
<p>Registrerai il tuo arrivo e riceverai un appuntamento per la sessione di benvenuto, che solitamente si tiene uno o due giorni dopo. Nella sessione di benvenuto riceverai il <em>Welcome Kit</em> e informazioni generali sull&rsquo;universit&agrave;. Nel <em>Welcome Kit</em> troverai anche i seguenti documenti: il badge universitario, la Dichiarazione di Arrivo, le istruzioni per compilare il piano di studio online&rdquo;. (Per maggiori informazioni, leggi&nbsp; la Guida Studenti di Scambio, pp. 15-16).</p>
<p>Il badge &egrave; la tua tessera universitaria personale, con tanto di foto, numero di matricola e chip magnetico. Serve a dimostrare il tuo status di studente all&rsquo;Universit&agrave; di Bologna. Puoi usarla per tanti diversi servizi, per esempio per entrare nelle biblioteche universitarie e prendere libri in prestito ma anche per avere sconti sui biglietti del cinema, sull&rsquo;abbonamento dell&rsquo;autobus o per entrare nelle mense universitarie. Il piano di studi &egrave; l&rsquo;elenco degli esami che decidi o che devi sostenere per ottenere la laurea. Ci sono insegnamenti obbligatori e altri opzionali, cio&egrave; a scelta. Nel piano di studi rientrano anche le attivit&agrave; di stage e tirocinio. Contatta il coordinatore dello scambio per discutere il tuo piano di studio e per la firma del <em>Learning Agreement</em>. &ldquo;Quando hai scelto definitivamente i corsi che intendi seguire all&rsquo;Universit&agrave; di Bologna, sulla base del <em>Learning Agreement</em> approvato, devi compilare il Piano di Studio online&rdquo;. Visita <a href="http://www.unibo.it/AlmarmStudenti">AlmaRM</a> - Accesso studenti, la homepage personale degli studenti di scambio. Puoi cambiare password, verificare i tuoi dati personali e dello scambio, gestire i tuoi recapiti e stampare il messaggio di accettazione [...]&rdquo;.</p>
<div class="bottomQuestion">
<p>Hai notato quanti termini inglesi si usano nella lingua italiana? Riesci a ricordarteli? Nella tua lingua accade la stessa cosa? Prova a pensare a come si dicono &lsquo;badge, learning agreement, check-in, welcome kit, online&rsquo; nella tua lingua.</p>
</div>