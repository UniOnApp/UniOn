<p><strong>Vita accademica: curiosit&agrave;</strong></p>
<p>Alcune <span class="internalLink" onclick='goto("data/bologna/01Uni-Life/lexicon/")' style="color: #3366ff;">lezioni</span>&nbsp;sono frequentate da tantissimi studenti, cos&igrave; a volte pu&ograve; essere difficile trovare un posto a sedere. Si tratta nella maggior parte dei casi di lezioni frontali, ovvero lezioni in presenza, per lo pi&ugrave; teoriche e relative agli insegnamenti principali del corso di studio. Durante queste lezioni non sempre &egrave; facile interagire con il professore, prendere la parola per chiedere spiegazioni. Ci sono per&ograve; anche lezioni laboratoriali rivolte a piccoli gruppi di studenti.</p>
<p>Gli studenti in Italia a volte chiedono ai <span class="internalLink" onclick='goto("data/bologna/01Uni-Life/lexicon/")' style="color: #3366ff;">compagni</span>&nbsp;di tenere loro un <span class="internalLink" onclick='goto("data/bologna/01Uni-Life/lexicon/")'>posto</span>&nbsp;a lezione, soprattutto quando il tempo per passare da un <span class="internalLink" onclick='goto("data/bologna/01Uni-Life/lexicon/")' style="color: #3366ff;">corso</span>&nbsp;all&rsquo;altro &egrave; poco. Alla fine della lezione bisogna infatti spostarsi da un&rsquo;<span class="internalLink" onclick='goto("data/bologna/01Uni-Life/lexicon/")' style="color: #3366ff;">aula</span>&nbsp;all&rsquo;altra e le aule non sono sempre nello stesso edificio.</p>
<p>Gli studenti in Italia spesso si scambiano gli <span class="internalLink" onclick='goto("data/bologna/01Uni-Life/lexicon/")'  style="color: #3366ff;">appunti</span>, soprattutto quando non riescono a frequentare. Gli appunti sono le note scritte che si prendono mentre il professore spiega la lezione. Alcuni docenti consentono anche di registrare le lezioni. &Egrave; buona abitudine avvisarli prima e chiedere il loro accordo.</p>
<p>In alcuni corsi di laurea, &egrave; ancora in vigore il <span class="internalLink" onclick='goto("data/bologna/01Uni-Life/lexicon/")' style="color: #3366ff;">quarto d&rsquo;ora accademico</span>. Il quarto d&rsquo;ora accademico &egrave; una tradizione tutta italiana e consiste nell&rsquo;iniziare una lezione con quindici minuti di ritardo, principalmente per facilitare gli spostamenti o per riuscire a prendere una piccola pausa, per il caff&egrave; o la sigaretta, tra un corso e l&rsquo;altro. In alcune Scuole invece la tradizione del quarto d&rsquo;ora accademico &egrave; stata abolita, cio&egrave; non esiste pi&ugrave;. Nell&rsquo;interazione con i professori in Italia, &egrave; buona regola usare alcuni accorgimenti e forme di cortesia, che rendono la comunicazione pi&ugrave; gentile ed educata, sia allo scritto che all&rsquo;orale. Alle professoresse e ai professori di norma si d&agrave; del Lei e si chiamano per cognome, preceduto dal titolo &lsquo;Professoressa&rsquo; o &lsquo;Professore&rsquo;, oppure dalle loro abbreviazioni. Per esempio &lsquo;Buongiorno prof.ssa Conti, Buonasera prof. Principi&rsquo;, oppure allo scritto Gent.ma prof.ssa Conti, Gent.mo prof. Divisi. Quando ci si incontra, si dice &lsquo;Buongiorno, Buonasera, Salve&rsquo;, quando ci si congeda (cio&egrave; quando si va via), si dice &lsquo;Arrivederci&rsquo;, &lsquo;A presto&rsquo;. Allo scritto, ad esempio in una comunicazione via mail con il professore, puoi usare &lsquo;La ringrazio per l&rsquo;attenzione, Cordiali saluti&rsquo; o &lsquo;Cordialmente&rsquo;. Ricordati sempre di firmare con nome e cognome la tua lettera.</p>
<div class="bottomQuestion">
<p>Di solito prendi appunti durante le lezioni? Ti capita di chiedere gli appunti ai tuoi colleghi o di condividere i tuoi?</p>
</div>