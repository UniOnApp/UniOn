<p><strong>Unibo online</strong></p>
<p>L&rsquo;<a href="http://www.unibo.it/Multicampus">Universit&agrave; di Bologna</a> ha un sito web ufficiale, ricco di informazioni organizzative, didattiche e culturali, in italiano e in inglese, aggiornate in tempo reale.</p>
<p>Ogni dipartimento dispone anche di un sito web dedicato, dove sono pubblicate le iniziative di ricerca pi&ugrave; importanti, i centri di studio, i laboratori, e in generale tutte le attivit&agrave; in cui il dipartimento &egrave; coinvolto.</p>
<p>Poi, ci sono i siti web delle <a href="http://www.unibo.it/Scuole">Scuole</a> dove puoi trovare informazioni sui corsi di laurea, triennale e magistrale, i <span class="internalLink" onclick='goto("data/bologna/01Uni-Life/lexicon/")' style="color: #3366ff;">programmi</span>&nbsp;degli insegnamenti, gli orari delle lezioni e naturalmente sui professori, i loro ambiti di ricerca, il <span class="internalLink" onclick='goto("data/bologna/01Uni-Life/lexicon/")' style="color: #3366ff;">ricevimento</span>&nbsp;studenti. Per conoscere meglio il profilo di un docente, puoi scrivere il suo cognome nel campo &lsquo;Rubrica&rsquo;. Viceversa, se non conosci il nome del docente ma solo il titolo del suo corso, scrivilo nel campo libero che trovi in alto a sinistra del sito Unibo, e poi clicca su &lsquo;Vai&rsquo;.</p>
<p>L&rsquo;Universit&agrave; di Bologna ha anche una pagina <a href="https://www.facebook.com/unibo.it">Facebook</a> e una pagina <a href="https://twitter.com/UniboMagazine">Twitter</a>, per promuovere, in modo informale, le scoperte di ricerca scientifica, gli eventi pi&ugrave; interessanti &ndash; mostre, concerti, <em>lectio magistralis</em>, ecc. -&nbsp; e tante altre iniziative.</p>
<p>Ecco un esempio di post pubblicato sulla pagina facebook di Unibo: <em>&ldquo;Scoprire (o riscoprire) cortili, palazzi e giardini dell&rsquo;Alma Mater, con uno sguardo a 360&deg;. Da oggi </em><em>GoogleStreetView</em><em> arriva anche all'interno di alcune sedi di </em><em>Unibo</em><em> restituendo al visitatore virtuale affascinanti immagini &ldquo;a tutto tondo&rdquo;. </em>Ed ecco un post breve pubblicato sulla pagina di Twitter: <em>EventiUnibo</em><em> Dalla A alla &Aring;. Norvegia: istruzioni per l&rsquo;uso. Oggi, ore 15,30.</em></p>
<p>Se in italiano <span class="internalLink2" onclick='goto("data/bologna/01Uni-Life/lexicon/")' style="color: #ff6600;">te la cavi bene</span>, cio&egrave; se hai gi&agrave; una buona conoscenza della lingua, ci sono notizie interessanti anche sulla rivista online <a href="http://www.magazine.unibo.it/">UNIBO MAGAZINE</a>,&nbsp; di carattere artistico, scientifico, umanistico, insomma <span class="internalLink2" onclick='goto("data/bologna/01Uni-Life/lexicon/")' style="color: #ff6600;">ce ne sono per tutti i gusti</span>. Ecco alcuni titoli: <em>La Via Zamboni: una giornata interamente dedicata alla musica; Clinton o Trump: le elezioni USA in diretta in Sala Borsa; Vela: Il CUS Bologna protagonista della Coppa Europa. </em>Se alla lingua scritta preferisci l&rsquo;orale, dai un&rsquo;occhiata anche al canale ufficiale <a href="https://www.youtube.com/user/UniBologna/featured">You Tube di Unibo</a> .</p>
<div class="bottomQuestion">
<p>Quanti corsi segui questo semestre? Sono gi&agrave; iniziate le lezioni?</p>
</div>
<div class="bottomQuestion">
<p>Quali sono le notizie pi&ugrave; interessanti di oggi? E gli eventi della settimana?</p>
</div>
<iframe width="560" height="315" src="https://www.youtube-nocookie.com/embed/v5KA1f9o_a8?rel=0&amp;controls=0&amp;showinfo=0" frameborder="0" gesture="media" allow="encrypted-media" allowfullscreen></iframe>