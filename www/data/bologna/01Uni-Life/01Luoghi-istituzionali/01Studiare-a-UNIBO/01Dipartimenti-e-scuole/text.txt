<p><strong>Dipartimenti e Scuole</strong></p>
<p>L&rsquo;Ateneo di Bologna &egrave; <a href="http://www.unibo.it/Multicampus">multicampus</a>. Alcune <span class="internalLink" style="color: #3366ff;">scuole</span>&nbsp;e <span class="internalLink" style="color: #3366ff;">dipartimenti</span>&nbsp;si trovano in citt&agrave; vicine a Bologna: Cesena, Forl&igrave;, Ravenna, Rimini. Una sede di Alma Mater Studiorum si trova anche a Buenos Aires. Ogni Scuola propone diversi <span class="internalLink" style="color: #3366ff;">corsi di laurea</span>&nbsp;triennale o magistrale. Per esempio la Scuola di Psicologia e Scienze della Formazione di Bologna offre quattordici diversi corsi di laurea, mentre la Scuola di Ingegneria e Architettura ne offre trentasette, di cui nove interamente in lingua inglese. Il dipartimento e la scuola hanno competenze diverse: il primo si occupa della ricerca scientifica mentre la scuola &egrave; la sede di riferimento per l&rsquo;offerta formativa, cio&egrave; per i <span class="internalLink" style="color: #3366ff;">corsi</span>, le <span class="internalLink" style="color: #3366ff;">lezioni</span>, gli <span class="internalLink" style="color: #3366ff;">esami</span>. Il responsabile della scuola &egrave; il <span class="internalLink" onclick='goto("data/bologna/01Uni-Life/lexicon/")' style="color: #3366ff;">Presidente</span> e a capo del dipartimento c&rsquo;&egrave; il <span class="internalLink" style="color: #3366ff;">Direttore</span>. Al vertice di ogni universit&agrave; italiana c&rsquo;&egrave; invece il <span class="internalLink" style="color: #3366ff;">Rettore</span>.</p>
<p>In Italia il titolo di Dottore o di Dottoressa si ottiene dopo la laurea triennale. Per iscriversi a un corso di laurea triennale, serve il diploma di scuola media superiore. Per frequentare il Dottorato di ricerca &egrave; invece necessario avere il titolo di laurea magistrale e poi superare un concorso pubblico. In alcune specialit&agrave;, ad esempio in Medicina e Giurisprudenza, si propongono lauree a ciclo unico, cio&egrave; corsi di laurea della durata di cinque o sei anni. Gli studenti che si iscrivono al primo anno di Universit&agrave; si chiamano matricole. Per questo si dice anche immatricolarsi all&rsquo;universit&agrave;.</p>
<div class="bottomQuestion">
<p>Per diventare Dottore nel tuo paese, quanti anni di studio ci vogliono?</p>
</div>
<div class="bottomQuestion">
<p>E tu, sei una matricola? Come si dice matricola nella tua lingua?</p>
</div>
<p>Vuoi vedere la presentazione del tuo Dipartimento in italiano?<br /><a href="https://www.youtube.com/user/UniBologna/channels?view=60">Youtube canale UNIBO</a></p>