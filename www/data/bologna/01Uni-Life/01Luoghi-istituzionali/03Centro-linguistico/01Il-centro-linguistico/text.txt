<p><strong>Il Centro Linguistico di Ateneo</strong></p>
<p>Il CLA, <a href="http://www.cla.unibo.it/corsi">Centro Linguistico di Ateneo</a>, si occupa della preparazione linguistica e della valutazione delle competenze degli studenti iscritti all&rsquo;Universit&agrave; di Bologna. Il Centro promuove l&rsquo;apprendimento delle lingue attraverso corsi per studenti dell&rsquo;Universit&agrave; di Bologna e per studenti internazionali di scambio. &Egrave; il primo centro linguistico universitario in Italia, fondato nel 1971 dal linguista Luigi Heilmann e la sede storica si trova in pieno centro a Bologna, in Piazza San Giovanni in Monte 4.</p>
<p>Al CLA puoi frequentare corsi di lingua araba, francese, inglese, spagnola, tedesca oppure italiana per gli studenti internazionali. Il Centro si trova a Bologna e nelle quattro sedi di Campus: Forl&igrave;, Cesena, Ravenna e Rimini. In questi spazi puoi trovare la segreteria, le aule per i corsi di lingua e i laboratori per le prove di idoneit&agrave; e per le attivit&agrave; didattiche in autonomia.</p>
<p>I corsi di lingua sono tenuti da CEL &ndash; Collaboratori Esperti Linguistici &ndash; e da Formatori linguistici. Puoi cercare la pagina web del tuo insegnante sulla Rubrica di Ateneo.</p>
<p>Nella sede di Bologna, inoltre, &egrave; disponibile anche un servizio di autoapprendimento assistito presso i laboratori dove potrai trovare dei tutor qualificati a supportarti nello studio.</p>
<p>Il Centro Linguistico &egrave; un luogo vivace e multiculturale dove potrai fare la conoscenza di molti altri studenti internazionali. Non perdere l&rsquo;occasione di scoprire il Centro Linguistico d&rsquo;Ateneo e le opportunit&agrave; che ti offre!</p>