<p><span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #ff6600;">A due passi dalla</span>&nbsp;stazione ferroviaria si trova l&rsquo;ingresso principale del Parco della Montagnola, una delle aree verdi pi&ugrave; antiche della citt&agrave;, a cui si accede da una <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">scalinata monumentale</span>, il <em>Pincio di Bologna,</em> realizzata nel 1896 da Tito Azzolini e Attilio Muggia. <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">In cima</span>&nbsp;troviamo una terrazza panoramica da cui si gode una bella vista di Bologna. Poco sotto, si intravede l&rsquo;Autostazione delle Corriere. La scalinata &egrave; corredata di 72 <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">candelabri</span> in ghisa a sei o quattro lampioni. Il fronte principale &egrave; decorato da due <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">bassorilievi</span>: "Bologna docet" di Arturo Colombarini e "Bologna Libertas" di Ettore Sabbioni. La fontana al centro del Parco, un&rsquo;ampia vasca circolare con zampilli di acqua, rappresenta una ninfa assalita da una piovra ed &egrave; stata eseguita in occasione dell&rsquo;Esposizione emiliana del 1888 da Diego Sarti e Pietro Veronesi.</p><p>Il secondo ingresso al parco &egrave; posto su Via Irnerio, di fronte a <span class="internalLink" onclick='goto("data/bologna/04Worth-seeing/04Le-Piazze/05VIII-Agosto/")' >Piazza VIII Agosto</span>. Tutto il giardino &egrave; circondato da un ampio viale alberato, con panchine e tavoli di legno per pic-nic all&rsquo;aperto. Su una superficie totale di 6 ettari, il cui impianto architettonico risale all&rsquo;epoca di Napoleone, ci sono alcuni <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">platani secolari</span>, oltre a esemplari di <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">tigli</span>&nbsp;e <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">ippocastani</span>. Nel parco sono presenti alcuni locali, una baracchina dei gelati, e diverse aree ricreative. Il parco si anima soprattutto nelle serate estive, con eventi cinematografici all&rsquo;aperto e spettacoli danzanti. Ogni venerd&igrave; e sabato dell&rsquo;anno si tiene il famoso mercato, che si estende da Piazza VIII Agosto, fino all&rsquo;area della Montagnola. Qui le bancarelle vendono soprattutto articoli di artigianato etnico, articoli <em>vintage</em> e abbigliamento usato. Il Comune si &egrave; impegnato molto per la valorizzazione di questa zona del centro cittadino ma alcune forme di degrado sono ancora presenti; per questo &egrave; importante <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #ff6600;">prestare attenzione</span>&nbsp;soprattutto se si passeggia nelle ore serali.</p>