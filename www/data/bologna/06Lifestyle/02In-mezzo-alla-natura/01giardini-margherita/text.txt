<p>Con una superficie di 26 ettari (1 ettaro=10.000 metri quadrati), i Giardini Margherita sono il parco cittadino pi&ugrave; vicino al centro storico. Appena fuori le mura, i due accessi principali sono adiacenti a Porta Castiglione e a Porta Santo Stefano. &Egrave; un parco che si contraddistingue per vivacit&agrave; e bellezza, e per una grande variet&agrave; di alberi e piante. Possiamo riconoscere per esempio <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">tigli, querce, tassi, cedri, platani, pini, ippocastani</span> e <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">magnolie</span>, una <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #3366ff;">sequoia</span>, in mezzo alle vastissime distese di prati circondati da viali alberati.</p><p>Nella parte centrale si trova un laghetto, con pesci rossi, carpe, tartarughe acquatiche e ninfee, sormontato da un ponticello in muratura che porta da una parte all&rsquo;altra del parco. Tutto intorno ci sono finte scogliere di gesso, a imitazione dei giardini romantici anglosassoni. Il parco, progettato dal Conte <a href="https://it.wikipedia.org/wiki/Ernesto_Balbo_Bertone_di_Sambuy">Ernesto Balbo Bertone di Sambuy</a>, fu inaugurato con una maestosa festa il 6 luglio 1879, cinque anni dopo l&rsquo;inizio dei lavori e un anno dopo la visita della Regina Margherita a Bologna, da cui il Parco prese il nome. Durante i lavori gli archeologi <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #ff6600;">riportarono alla luce</span>&nbsp;i resti di una estesa necropoli etrusca, ricchissima di reperti oggi custoditi al <span class="internalLink" onclick='goto("data/bologna/05Entertainment/02Al-museo/02Il-Museo-Civico-Archeologico/")' >Museo Civico Archelogico</span> di Bologna. Di fronte all&rsquo;ingresso di Porta Santo Stefano &egrave; collocato il monumento equestre a Vittorio Emanuele II, realizzato dallo scultore Giulio Monteverde nel 1884.</p><p>In primavera e estate il parco &egrave; <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #ff6600;">affollato di</span>&nbsp;persone che praticano gli sport pi&ugrave; vari, frisbee, basket, pallavolo, jogging, ecc., che si rilassano all&rsquo;ombra in compagnia di un libro oppure che <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #ff6600;">fanno pic-nic</span>&nbsp;e suonano musica. I viali alberati sono percorsi da <em>roller-blader</em> e da ciclisti <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")' style="color: #ff6600;">a passeggio</span>. Nel parco si trovano anche uno chalet, famoso locale per le serate estive bolognesi, una baracchina dei <span class="internalLink" onclick='goto("data/bologna/06Lifestyle/02In-mezzo-alla-natura/lexicon/")'>gelati</span> e giostre per bambini, inclusi i tappeti elastici. Sempre nel periodo estivo, in corrispondenza delle antiche serre del giardino, un locale all&rsquo;aperto molto amato, &ldquo;Le Serre&rdquo;, accoglie tutte le sere molte persone. Infine, tra i numerosi eventi organizzati, tutti gli anni a maggio si tiene un&rsquo;importante <em>kermesse</em> di fiori, che attira l&rsquo;attenzione degli interessati fuori citt&agrave; e fuori regione.</p>
<iframe width="560" height="315" src="https://www.youtube-nocookie.com/embed/dFJ3ZRcD0sk?rel=0&amp;controls=0&amp;showinfo=0" frameborder="0" allowfullscreen></iframe>