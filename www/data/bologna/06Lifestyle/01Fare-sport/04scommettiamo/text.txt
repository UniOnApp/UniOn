<p>&ldquo;80 anni fa debuttava l'Arcoveggio, ma la passione per i cavalli a Bologna, &egrave; storia ancor pi&ugrave; antica&hellip;&nbsp;<br /> "<em>O cavallina, cavallina storna&hellip;</em>". &Egrave; il famoso verso d'una delle poesie pi&ugrave; popolari del poeta Giovanni Pascoli (1855- 1912), romagnolo di San Mauro, ma anche bolognese d'adozione. Pascoli fu universitario in Bologna grazie a un sussidio (oggi diremmo una borsa di studio) divenendo allievo prediletto di Carducci e si affezion&ograve; alla nostra citt&agrave;: basti pensare alle sue "Canzoni di Re Enzo". Tornando alla sua "cavalla storna", cio&egrave; dal manto grigio, "nata tra i pini su la salsa spiaggia", forse non tutti sanno che la cavallina storna era una trottatrice <em>ante-litteram</em> , da attaccare al calesse&rdquo;.</p><p>L&rsquo;area dell&rsquo;ippodromo occupa una superficie di 169.000 m.&nbsp;La tribuna e il parterre hanno una capacit&agrave; complessiva di 12.000 spettatori, con 1.300 posti a sedere coperti, di cui 380 riscaldati. Il maxi-schermo digitale misura 35 mq e ci sono 290 monitor disposti nei punti di maggiore afflusso della struttura. La pista da corsa &egrave; lunga 800 metri e ha una larghezza massima alla fine della retta di arrivo di 23 metri ed una minima, nella curva tra retta d'arrivo e retta opposta di 22,07 metri. La terrazza &egrave; stata ampliata del 43% nel 2004 con 84 mq di nuovi terrazzini, arrivando cos&igrave; a un totale di 278 mq.&nbsp;Il parcheggio conta 574 posti auto, distribuiti su un&rsquo;area di 19.350 mq.</p><p>All&rsquo;Ippodromo ci sono tre possibilit&agrave; di scommettere: al totalizzatore, nelle zone <em>simulcasting</em> e presso i terminali. Per scommettere al totalizzatore basta rivolgersi ad uno degli sportelli dell&rsquo;Ippodromo. La vostra <span class="internalLink" onclick='goto("data/bologna/06Lifestyle/01Fare-sport/lexicon/")' style="color: #ff6600;">puntata</span>, insieme a tutte le altre, contribuisce a creare il <span class="internalLink" onclick='goto("data/bologna/06Lifestyle/01Fare-sport/lexicon/")' style="color: #ff6600;">montepremi</span>. Dopo la corsa, il totalizzatore nazionale suddivider&agrave; il montepremi determinando le quote per i vincitori. &Egrave; possibile scommettere in anticipo, anche all&rsquo;inizio della riunione di corse, su tutte le gare della giornata. Prima di puntare, controllate tutte le informazioni sulle corse: prestazioni dei cavalli, dei guidatori e pronostici. Tenete d'occhio anche i monitor collegati direttamente al totalizzatore: per ogni cavallo indicano le quote probabili per il vincente, il piazzato, l'accoppiata e la trio. Pi&ugrave; alte sono le quote meno probabile &egrave; la vincita e viceversa.&nbsp;</p>
<p>La scommessa minima al totalizzatore &egrave; di 2 Euro. Il costo dei sistemi dipende dal numero dei cavalli giocati. Gli sportelli forniranno le informazioni necessarie.</p>
<p>A proposito di scommesse, sulla pagina web dell&rsquo;ippodromo leggiamo &ldquo;Il gioco &egrave; vietato ai minori e pu&ograve; causare dipendenza patologica. Per regolamenti, condizioni bonus e probabilit&agrave; di vincita: <a href="http://www.agenziadoganemonopoli.gov.it">www.agenziadoganemonopoli.gov.it</a> e presso ippodromo&rdquo;.<br /> (testi tratti da <a href="http://www.hippogroupcesenate.it/site/343_gli_80_anni_dellarcoveggio.asp">&lsquo;Gli 80 anni dell&rsquo;Arcoveggio&rsquo;</a>).</p>
<div class="bottomQuestion">
<p>Hai mai fatto scommesse sportive?</p>
</div>
<iframe width="560" height="315" src="https://www.youtube-nocookie.com/embed/f-BbFx4wSSs?rel=0&amp;controls=0&amp;showinfo=0" frameborder="0" allowfullscreen></iframe>